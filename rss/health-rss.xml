<?xml version="1.0" encoding="utf-8"?><rss version="2.0" 
                    xml:base="https://www.kalbela.com/" 
                    xmlns:atom="http://www.w3.org/2005/Atom" 
                    xmlns:dc="http://purl.org/dc/elements/1.1/" 
                    xmlns:media="http://search.yahoo.com/mrss/"
                    xmlns:content="http://purl.org/rss/1.0/modules/content/"><channel><title>Kalbela News | RSS Feed</title><description>RSS feed of health topics</description><link>https://www.kalbela.com</link><image>
    						<title>Kalbela News | RSS Feed</title>
    						<url>https://www.kalbela.com/templates/web-view/images/main-logo.png</url>
    						<link>https://www.kalbela.com</link>
    					</image><atom:link href="https://www.kalbela.com/rss/health-rss.xml" rel="self" type="application/rss+xml" /><dc:language>bn-bd</dc:language><dc:creator>Kalbela News (info@kalbela.com)</dc:creator><dc:rights>Copyright 2024 kalbela.com</dc:rights><dc:date>2024-03-25T21:13:05+06:00</dc:date><lastBuildDate>Mon, 25 Mar 2024 21:13:05 +0600</lastBuildDate><item><title>এআই পদ্ধতিতে শনাক্ত হবে যক্ষ্মা রোগী </title><link>https://www.kalbela.com/health/disease/75957</link><description>দেশের যক্ষ্মা রোগী শনাক্তে ব্যবহার হবে আর্টিফিশিয়াল ইন্টেলিজেন্স (এআই)। এই বছরের মধ্য বা শেষভাগে ঢাকা মহানগরসহ ঢাকা জেলা, খুলনা ও পঞ্চগড়ে পরীক্ষামূলকভাবে এই পদ্ধতির ব্যবহার হবে। প্রযুক্তির এই ব্যবহারে যে কোনো ধরনের যক্ষ্মা রোগী খুব সহজেই শনাক্ত করা সম্ভব হবে। ফলে তাদের চিকিৎসার আওতায় এনে রোগ নির্মূলে গুরুত্বপূর্ণ ভূমিকা রাখা সম্ভব হবে।

সোমবার (২৫ মার্চ) বিকেলে রাজধানীর কারওয়ান বাজারের একটি রেস্টুরেন্টে আইএসিআইবি-এর চেয়ারম্যান অণুপ্রাণবিদ অধ্যাপক ডা. মোয়াজ্জেম হোসেন এসব তথ্য জানান। অনুষ্ঠানে অতিথি হিসেবে উপস্থিত ছিলেন স্বাস্থ্য মন্ত্রণালয়ের সহকারী সচিব মো. রফিকুল ইসলাম মিলন।

অনুষ্ঠানে জানানো হয়, স্বাস্থ্য অধিদপ্তরের জাতীয় যক্ষ্মা নিয়ন্ত্রণ কর্মসূচির অধীনে ২০২৩ সালে বাংলাদেশে ৩ লাখ ১ হাজার ৫৬৪ জন যক্ষ্মা রোগী শনাক্ত হয়েছে। এর মধ্যে চিকিৎসার আওতায় আছে ৮০ শতাংশ রোগী। বাকি প্রায় ২০ শতাংশ রোগী এখনো রয়েছে শনাক্তের বাইরে। শনাক্তের বাইরে থাকা এই রোগীরা যক্ষ্মার জীবাণু ছড়াচ্ছে এবং আরও রোগী বৃদ্ধির ঝুঁকি তৈরি করছে।

অধ্যাপক ডা. মোয়াজ্জেম হোসেন বলেন, কফ পরীক্ষার মাধ্যমে ফুসফুসের যক্ষ্মা রোগ নির্ণয় করা হয়। অনেক সময় রোগীর কফ দিতে কষ্ট হয়। পর্যাপ্ত কফ দেওয়াও সম্ভব হয় না। এআই পদ্ধতিতে দ্রুত ও নির্ভুলভাবে রোগ নির্ণয় সম্ভব। বিশ্বের বিভিন্ন দেশে যক্ষ্মা রোগী শনাক্তে এআই পদ্ধতির ব্যবহার হলেও আমাদের দেশে এখনো এই পদ্ধতি ব্যবহৃত হচ্ছে না। সেদিক দিয়ে আমরা প্রথম শুরু করব।

এ ছাড়া যক্ষ্মা রোগী শনাক্ত এবং চিকিৎসাসেবা যাতে নিশ্চিত হয় সে জন্য এ বছরের শেষের দিকে চালু হতে যাচ্ছে কমিউনিটি লিড মনিটরিং পদ্ধতি। এই পদ্ধতিতে যক্ষ্মা রোগীরাই এই মনিটরিং কাজটি করবে বলে জানান স্বাস্থ্য অধিদপ্তরের রোগ নিয়ন্ত্রণ শাখার সাবেক এই পরিচালক। যে পদ্ধতিতে রোগীরা তাদের চিকিৎসা বিষয়ে নিজেরাই মন্তব্য করতে পারবেন। রোগীদের এসব মন্তব্য সরাসরি মন্ত্রণালয়, অধিদপ্তর ও বিশ্ব স্বাস্থ্য সংস্থার দায়িত্বশীল ব্যক্তিরা দেখে প্রয়োজনীয় ব্যবস্থা নিতে পারবেন।

সেমিনারে আরও বক্তব্য রাখেন বাংলাদেশ হেলথ রিপোর্টার্স ফোরামের (বিএইচআরএফ) সভাপতি রাশেদ রাব্বি এবং সাধারণ সম্পাদক মাইনুল হাসান সোহেল প্রমুখ।</description><guid isPermaLink="false">https://www.kalbela.com/health/disease/75957</guid><pubDate>Mon, 25 Mar 2024 20:26:38 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75957_1711375647.webp"/></item><item><title>ঢাকা ন্যাশনাল মেডিকেল হাসপাতালের পরিচালকের অপসারণ দাবি</title><link>https://www.kalbela.com/health/others/75731</link><description>ঢাকা ন্যাশনাল মেডিকেল ইনস্টিটিউট হাসপাতালের পরিচালক অধ্যাপক ব্রিগে. জেনারেল ডা. ইফফাত আরা, উপপরিচালক ডা. মাকসুদুল আলম, সহকারী পরিচালক (প্রশাসন) মো. শফিকুল ইসলাম এবং ডা. নাজমুল আরেফিন তানভীরসহ আরও কয়েক জনের সম্পৃক্ততায় এক সিন্ডিকেটের মাধ্যমে চলছে দুর্নীতি। এমন অভিযোগ তুলে অপসারণের দাবি করেছেন প্রতিষ্ঠানটির চিকিৎসক ও কর্মচারী-কর্মকর্তারা।

রোববার (২৪ মার্চ) সকালে ঢাকা ন্যাশনাল মেডিকেল ইনস্টিটিউট হাসপাতালের সামনে এই প্রতিবাদ সমাবেশ অনুষ্ঠিত হয়।

সমাবেশে বক্তব্য রাখেন স্বাধীনতা চিকিৎসক পরিষদ (স্বাচিপ) এর কেন্দ্রীয় কোষাধ্যক্ষ ডা. শফিকুর রহমান, ঢাকা ন্যাশনাল মেডিকেল ইনস্টিটিউট হাসপাতাল স্বাচিপের সভাপতি ডা. মোস্তাফিজুর রহমান, স্বাচিপ নেতা ডা. মাসফিক মাহবুব, হাসপাতালটির কর্মচারী ওয়ার্ড বয় বাচ্চু মিয়া, উজ্জ্বল প্রমুখ।

এ সময় বক্তারা বলেন, হাসপাতলে অক্সিজেন প্ল্যান্ট বসানো, আইসিইউ, এইচডিইউ স্থাপন, মেডিকেল যন্ত্রপাতি ক্রয়, ইকো মেশিন, এক্সরে মেশিন ক্রয়, চিকিৎসক, কর্মকর্তা কর্মচারী নিয়োগ-কোথায় হচ্ছে না দুর্নীতি। এর সঙ্গে যোগ হয়েছে কোটি কোটি টাকার সিটি স্ক্যান/এমআরআই মেডিকেল ডায়াগনস্টিক যন্ত্রপাতি নিয়মানুযায়ী জাতীয় দৈনিক পত্রিকায় বিজ্ঞাপন ব্যতীত বিনা টেন্ডারে ব্যক্তিগত অবৈধ আর্থিক লেনদেন এবং তাদের পছন্দমত কোম্পানির সঙ্গে যোগাযোগ করে কোম্পানিরই প্রোণোদোনায় (ঘুষ) জাপানে প্রমোদ ভ্রমন করেছেন এই চক্রটি। এর মাধ্যমে বাজার মূল্যের চেয়ে সিটি স্ক্যান মেশিন দ্বিগুনেরও বেশি দামে ক্রয় করেছেন। 

অনুষ্ঠানে বক্তারা আরও বলেন, প্রতিষ্ঠানটির পরিচালক ব্রিগেডিয়ার জেনারেল (অব.) অধ্যাপক ইফফাত আরা পরিচালকের সফর সঙ্গী ছিলেন রেডিওলজি বিভাগের প্রধান সহযোগী অধ্যাপক ডা. মো. এনামুল্লাহ যাকে সচল এক্সরে মেশিনকে নষ্ট দেখিয়ে কোটি টাকার ডিজিটাল এক্সরে মেশিন ক্রয়কালীন লক্ষ লক্ষ টাকা আত্মাসাতের কারণে প্রতিষ্ঠান হতে চাকরিচ্যুত হয়েছিলেন। আরও এক সফর সঙ্গী প্রতিষ্ঠানের মেডিসিন বিভাগের আরপি ডা. মো. মাকসুদুল আলম যিনি সকল রোগের চিকিৎসক, রোগিদের চিকিৎসা দেওয়ার ক্ষেত্রে নিয়মিত প্রতারণাকারী, সকল ধরনের কেনা-কাটায় কমিশন বাণিজ্য এবং ওষুধ কোম্পানিসমূহকে জিম্মি করে কোটি কোটি টাকা দুর্নীতির মাধ্যমে উপার্জনের কারণে সকলের কাছে ঘৃণিত, নিন্দিত। উক্ত আরপির নামে দাখিলকৃত প্রতারণার অভিযোগ এর বিরুদ্ধে ব্যবস্থা গ্রহণ না করে বরং তাকে উপপরিচালকের দায়িত্ব দিয়ে দুই বৎসরের চাকরি বর্ধিত করেছেন। সকল জালিয়াতমূলক কর্মকাণ্ডের কাগজপত্রের মাধ্যমে বৈধতা দানকারী সহকারী পরিচালক শফিক তাদের আরও একজন সফর সঙ্গী। সরকার হতে প্রাপ্ত বিশ থেকে বাইশ কোটি টাকার অনুদান গরিব রোগীদের ক্ষেত্রে ব্যবহার না করে নিজেদের মধ্যে ভাগ-বাটোয়ারার মহাউৎসব চলছে। 

তারা বলেন, এই প্রতিষ্ঠানে কর্মরত সকল চিকিৎসক কর্মকর্তা কর্মচারীদের চিকিৎসা সংক্রন্ত সুযোগ সুবিধাসমূহ বন্ধ করে দিয়ে পরিচালক নিজের জন্য এবং আত্মীয় স্বজনদের (চাকরি দেওয়া, হাসপাতালের বিভিন্ন কাজের অবৈধ কন্ট্রাক দেওয়া, পরমর্শ হিসেবে নিয়োগ দেওয়া) জন্য সর্বোচ্চ সুযোগ সুবিধা নিচ্ছেন। এই সমস্ত অনিয়ম এবং অন্যায়ের বিরুদ্ধে প্রতিবাদ করতে গেলে চাকরিচ্যুতি এবং হয়রানির শিকার হচ্ছেন। আমরা এহেন দুর্নীতিমূলক কর্মকাণ্ডের তীব্র নিন্দা, জোর প্রতিবাদ জানাচ্ছি এবং হাসপাতালের উন্নয়নের ধারা অব্যাহত রাখতে অনতিবিলম্বে একটি সুষ্ঠু তদন্তের মাধ্যমে তথাকথিত ভালো মানুষদের মুখোশ উম্মোচন করে সবার অতিসত্ত্বর অপসারণ চাচ্ছি। </description><guid isPermaLink="false">https://www.kalbela.com/health/others/75731</guid><pubDate>Sun, 24 Mar 2024 22:05:38 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75731_1711296319.webp"/></item><item><title>‌চক্ষু সেবা নিশ্চিত করতে অপ্টোমেট্রিস্টদের ভূমিকা রাখতে হবে</title><link>https://www.kalbela.com/health/others/75443</link><description>চক্ষু বিশেষজ্ঞদের পাশাপাশি দেশে চক্ষু সেবায় অপ্টোমেট্রিস্টদের ভূমিকা রয়েছে বলে মনে করেন বিশেষজ্ঞরা। 

শনিবার (২৩ মার্চ) রাজধানীর একটি হোটেলে বিশ্ব অপ্টোমেট্রি দিবস উপলক্ষে আয়োজিত এক অনুষ্ঠানে এমন মন্তব্য করেন তারা। 

এতে প্রধান অতিথি হিসেবে উপস্থিত ছিলেন বিএমএ এর সভাপতি ডা. মোস্তফা জালাল মহিউদ্দিন, গেস্ট অব ওনার হিসেবে উপস্থিত ছিলেন প্রধানমন্ত্রী শেখ হাসিনার ব্যক্তিগত চিকিৎসক ইমেরিটাস অধ্যাপক ডা. এবিএম আব্দুল্লাহ, বিশেষ অতিথি ছিলেন ওএসবি ভাইস প্রেসিডেন্ট প্রফেসর ডা. আনিসুর রহমান।

‘বিশ্বব্যাপি চোখের যত্নে অপ্টোমেট্রি প্রতিশ্রুতি অগ্রসর’ করা প্রতিপাদ্যকে সামনে রেখে সভায় বক্তারা বলেন, চক্ষু বিশেষজ্ঞদের পাশাপাশি দেশে চক্ষু সেবায় অপ্টোমেট্রিস্টদের ভূমিকা রয়েছে। অপ্টোমেট্রিস্টগণ দৃষ্টিগত ত্রুটি, লো-ভিশন, ভিশন থেরাপি, কন্টাক্ট লেন্স, মায়োপিয়া কন্ট্রোল নিয়ে কাজ করে থাকেন।

বাংলাদেশ এ্যাসোসিয়েশন অব অপ্টোমেট্রিস্ট-বিএও এর সাধারণ সম্পাদক মো. রাজিকুল হাসান বলেন, সরকারের পৃষ্ঠপোষকতা পেলে অপ্টোমেট্রিস্টগণ চক্ষু সেবায় বৃহত্তর পরিসরে কার্যকর ভূমিকা রাখবে।

অনুষ্ঠান আরও উপস্থিত ছিলেন, সংগঠনের সভাপতি সালাউদ্দিন সুমন ও সাধারণ সম্পাদক মো. রাজিকুল হাসান। 

প্রথম বিশ্ব অপটোমেট্রি দিবস ১৯৮৬ সালে ইন্টারন্যাশনাল অপ্টোমেট্রিক অ্যান্ড অপটিক্যাল লীগ (IOOL) দ্বারা পালিত হয়, যা এখন ওয়ার্ল্ড কাউন্সিল অফ অপটোমেট্রি (WCO) নামে পরিচিত। এই ইভেন্টের মূল লক্ষ্য ছিল চোখের যত্নের গুরুত্ব সম্পর্কে সচেতনতা বৃদ্ধি করা এবং সারা বিশ্বে চোখের যত্ন পরিষেবাগুলিতে অ্যাক্সেস প্রদানে অপ্টোমেট্রির ভূমিকা প্রচার করা। প্রতি বছর, বিশ্ব অপটোমেট্রি দিবসের একটি নির্দিষ্ট থিম থাকে যা চোখের যত্নের একটি ভিন্ন দিকের উপর ফোকাস করে।  এই অত্যধিক থিমগুলি শুধুমাত্র চোখের যত্নকে সকলের কাছে গ্রহণযোগ্য করার গুরুত্ব তুলে ধরে না, বরং স্বাস্থ্যসেবাতে আগ্রহীদের জন্য ক্যারিয়ার পছন্দ হিসাবে অপ্টোমেট্রি সচেতনতা আনতে সাহায্য করে।

প্রতি বছরের ন্যায় ২৩শে মার্চ সারাদেশে একযোগে অপ্টোমেট্রিস্ট পেশাদারগণ যথাযথ ভাবে উদযাপন করছে বিশ্ব অপ্টোমেট্রি দিবস। 

দৃষ্টি ত্রুটির সমস্যা, টেরা চোখ, অলস চোখ সহ দৃষ্টি সংক্রান্ত চিকিৎসার লক্ষ্যে চশমা,কন্টাক্ট লেন্স,ভিশন থেরাপি,কৃত্রিম চোখ প্রতিস্থাপন এবং চোখের বিভিন্ন রোগ নির্নয় অপ্টোমেট্রিস্টগণ বিশেষ ভাবে প্রশিক্ষণপ্রাপ্ত। মার্কিন যুক্তরাষ্ট্রে ৫০ টির মধ্যে ৪৮ টি দেশে ডায়াগনোস্টিক ও থেরাপিউটিক ড্রাগ এবং মৌখিক ওষুধের মাধ্যমে রোগের রোগ নির্ণয়ের এবং চিকিৎসা করার লাইসেন্স দেওয়া হয়। অপ্টোমেট্রি চিকিৎসা পেশাদারগণ কয়েকটি রাজ্যে নির্দিষ্ট ধরনের লেজারের সার্জারি করে থাকেন।</description><guid isPermaLink="false">https://www.kalbela.com/health/others/75443</guid><pubDate>Sat, 23 Mar 2024 22:31:34 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/23/image_75443_1711211489.webp"/></item></channel></rss>