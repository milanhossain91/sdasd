<?xml version="1.0" encoding="utf-8"?><rss version="2.0" 
                    xml:base="https://www.kalbela.com/" 
                    xmlns:atom="http://www.w3.org/2005/Atom" 
                    xmlns:dc="http://purl.org/dc/elements/1.1/" 
                    xmlns:media="http://search.yahoo.com/mrss/"
                    xmlns:content="http://purl.org/rss/1.0/modules/content/"><channel><title>Kalbela News | RSS Feed</title><description>RSS feed of dainikshiksha topics</description><link>https://www.kalbela.com</link><image>
    						<title>Kalbela News | RSS Feed</title>
    						<url>https://www.kalbela.com/templates/web-view/images/main-logo.png</url>
    						<link>https://www.kalbela.com</link>
    					</image><atom:link href="https://www.kalbela.com/rss/dainikshiksha-rss.xml" rel="self" type="application/rss+xml" /><dc:language>bn-bd</dc:language><dc:creator>Kalbela News (info@kalbela.com)</dc:creator><dc:rights>Copyright 2024 kalbela.com</dc:rights><dc:date>2024-03-25T23:04:24+06:00</dc:date><lastBuildDate>Mon, 25 Mar 2024 23:04:24 +0600</lastBuildDate><item><title>বাকৃবিতে ডিবেটিং সংঘের সভাপতি অধ্যাপক জুয়েনা, সাধারণ সম্পাদক সানজিদা</title><link>https://www.kalbela.com/dainikshiksha/campus/75985</link><description>বাংলাদেশ কৃষি বিশ্ববিদ্যালয়ে (বাকৃবি) ডিবেটিং সংঘের বার্ষিক সাধারণ সভা, দায়িত্ব হস্তান্তর ও ইফতার মাহফিল অনুষ্ঠিত হয়েছে। এ সময় আগামী দুই বছরের জন্য ডিবেটিং সংঘের কার্যনির্বাহী কমিটি ২০২৩-২৫ ঘোষণা করা হয়। নবগঠিত কমিটিতে সভাপতি  হিসেবে অবস্টেট্রিক্স বিভাগের অধ্যাপক  ড. নাছরীন সুলতানা জুয়েনা ও সাধারণ সম্পাদক হিসেবে ভেটেরিনারি অনুষদের স্নাতকোত্তর শিক্ষার্থী সানজিদা হায়দার মনোনীত হয়েছেন।

সোমবার (২৫ মার্চ) বিকেল ৫ টায় বিশ্ববিদ্যালয়ের ভেটেরিনারি অনুষদের মাইক্রোবায়োলজি বিভাগের গ্যালারিতে ওই দায়িত্ব হস্তান্তর ও ইফতার মাহফিল অনুষ্ঠিত হয়। অনুষ্ঠানে বিদায়ী সভাপতি, সহসভাপতি ও সাধারণ সম্পাদককে ক্রেস্ট প্রদান করা হয়। পরে নতুন মনোনীত সভাপতি ও সাধারণ সম্পাদককে ফুল দিয়ে বরণ করে নেওয়া হয়।

অনুষ্ঠানে উপস্থিত ছিলেন বিশ্ববিদ্যালয়ের ছাত্র বিষয়ক উপদেষ্টা অধ্যাপক ড. মো. হারুন-অর-রশিদ, সহযোগী ছাত্র বিষয়ক উপদেষ্টা অধ্যাপক ড. আফরিনা মোস্তারি, এনিম্যাল সায়েন্স বিভাগের অধ্যাপক ড. মোহাম্মদ মনিরুজ্জামান , সার্জারি ও অবস্টেট্রিক্স বিভাগের অধ্যাপক ড. নাছরীন সুলতানা জুয়েনা এবং বিতর্ক সংঘের বিভিন্ন পর্যায়ের নেতাকর্মী ও সদস্যরা। এছাড়াও এসময় বিভিন্ন অনুষদের শিক্ষক ও আমন্ত্রিত অতিথিরা উপস্থিত ছিলেন।

২৩ সদস্য বিশিষ্ট নবগঠিত এই কমিটিতে সহসভাপতি পদে অধ্যাপক ড. মোহাম্মদ রাশেদ হোসেন, সহসাধারণ সম্পাদক (প্রশাসন) পদে মো. রাসেল আল মামুন, সহসাধারণ সম্পাদক (বিতর্ক)  পদে আশিকুজ্জামান শুভ্র, সাংগঠনিক সম্পাদক পদে রাইয়‍্যান আবদুর রহীম, সহ-সাংগঠনিক সম্পাদক পদে মো. রাকিব হাসান রনি , দপ্তর সম্পাদক পদে মো. মোহাইমেন হোসেন, হল সমন্বয়ক সম্পাদক পদে মো. সুলতান মাহমুদ, অনুষদ সমন্বয়ক সম্পাদক পদে সৈয়দ তাশফী উল ইসলাম এবং প্রচার সম্পাদক পদে মায়িশা ফাহমিদা মনোনীত হয়েছেন।

এছাড়াও এই কমিটিতে বিভিন্ন পদে বিভিন্ন বর্ষের শিক্ষার্থীদের মনোনীত করা হয়েছে। </description><guid isPermaLink="false">https://www.kalbela.com/dainikshiksha/campus/75985</guid><pubDate>Mon, 25 Mar 2024 23:04:24 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75985_1711386264.webp"/></item><item><title>ঢাকা বিশ্ববিদ্যালয়ে গণহত্যা দিবস পালিত</title><link>https://www.kalbela.com/dainikshiksha/campus/75984</link><description>ঢাকা বিশ্ববিদ্যালয় (ঢাবি) কর্তৃপক্ষ এবং ঢাকা বিশ্ববিদ্যালয় শিক্ষক সমিতির যৌথ উদ্যোগে ১৯৭১ সালের ২৫ মার্চ কালরাত্রি স্মরণে যথাযোগ্য মর্যাদায় ‘গণহত্যা দিবস’ পালিত হয়েছে।

এ উপলক্ষে সোমবার (২৫ মার্চ) সন্ধ্যায় বিশ্ববিদ্যালয়ের স্মৃতি চিরন্তন চত্বরে উপাচার্য অধ্যাপক ড. এ এস এম মাকসুদ কামালের নেতৃত্বে বিশ্ববিদ্যালয় পরিবারের পক্ষ থেকে মোমবাতি প্রজ্বলন ও শহিদদের স্মৃতির প্রতি শ্রদ্ধা জানানো হয়। 

পরে উপাচার্য অধ্যাপক ড. এ এস এম মাকসুদ কামালের সভাপতিত্বে স্মৃতি চিরন্তন চত্বরে অনুষ্ঠিত আলোচন সভায় বক্তব্য রাখেন বিশ্ববিদ্যালয়ের প্রো-ভাইস চ্যান্সেলর (প্রশাসন) অধ্যাপক ড. মুহাম্মদ সামাদ, শিক্ষক সমিতির সভাপতি অধ্যাপক ড. মো. নিজামুল হক ভূইয়া এবং ঢাকা বিশ্ববিদ্যালয় শাখা ছাত্রলীগের সাধারণ সম্পাদক তানভীর হাসান সৈকত। 

এ সময় প্রো-ভাইস চ্যান্সেলর (শিক্ষা) অধ্যাপক ড. সীতেশ চন্দ্র বাছার, কোষাধ্যক্ষ অধ্যাপক মমতাজ উদ্দিন আহমেদ, শিক্ষক সমিতির সাধারণ সম্পাদক অধ্যাপক ড. জিনাত হুদাসহ শিক্ষক, শিক্ষার্থী, কর্মকর্তা ও কর্মচারীরা উপস্থিত ছিলেন। আলোচনা সভার আগে গণহত্যার উপর একটি ডকুমেন্টারি প্রদর্শন করা হয়।

শহিদদের অমর স্মৃতির প্রতি গভীর শ্রদ্ধা জ্ঞাপন করে উপাচার্য অধ্যাপক ড. এ এস এম মাকসুদ কামাল বলেন, ১৯৭১ সালের ২৫শে মার্চ রাতে বর্বর পাকিস্তানি হানাদার বাহিনী এদেশে নিরস্ত্র ও নিরীহ মানুষের উপর যে গণহত্যা চালিয়েছিল, তা ছিল পরিকল্পিত। 

তিনি বলেন, পাকিস্তানি শাষকগোষ্ঠী বুঝে গিয়েছিল যে, ঢাকা বিশ্ববিদ্যালয় থেকে এদেশের স্বাধীনতার জন্য জাতির পিতা বঙ্গবন্ধু শেখ মুজিবুর রহমানের নেতৃত্বে গণআন্দোলন গড়ে উঠবে এবং এই আন্দোলন তারা দমিয়ে রাখতে পারবে না।  ২৫শে মার্চ রাতে হানাদার বাহিনীর অন্যতম টার্গেট ঢাকা বিশ্ববিদ্যালয়ের জগন্নাথ হল, রোকেয়া হল, শহীদ সার্জেন্ট জহুরুল হক হল (তৎকালীন ইকবাল হল), ঐতিহাসিক বটতলা, ঢাকা বিশ্ববিদ্যালয় ক্লাব, বিশ্ববিদ্যালয়ের প্রতিটি স্থাপনাসহ বিভিন্ন স্থানে শান্তিপ্রিয় শিক্ষক, শিক্ষার্থী, কর্মকর্তা, কর্মচারীসহ নিরস্ত্র সাধারণ মানুষের উপর নৃশংসতম গণহত্যা চালায়। এধরণের গণহত্যা পৃথিবীর ইতিহাসে অন্যকোনো দেশে কখনও ঘটেনি।

উপাচার্য আরও বলেন, ১৯৭১ সালে পাকিস্তানি হানাদার বাহিনী এদেশে যে হত্যাযজ্ঞ চালিয়েছে আন্তর্জাতিক গণহত্যার সংজ্ঞা অনুযায়ী সেটি আন্তর্জাতিক স্বীকৃতির দাবি রাখে। এই গণহত্যার আন্তর্জাতিক স্বীকৃতি দেওয়া হলে পৃথিবীর বিভিন্ন স্থানে এখনও যারা গণহত্যা ও মানবতাবিরোধী কর্মকাণ্ড চালাচ্ছে তারা সতর্ক হবে। ‘অপারেশন সার্চলাইট’ অভিযানের নামে পাকিস্তানি বর্বর হানাদার বাহিনী পরিচালিত এই নারকীয় গণহত্যা আন্তর্জাতিক পর্যায়ে ‘গণহত্যা দিবস’ হিসেবে অতিদ্রুত স্বীকৃতি প্রদানের জন্য জাতিসংঘসহ বিশ্বসম্প্রদায়ের প্রতি উপাচার্য আহ্বান জানান।

প্রো-ভাইস চ্যান্সেলর (প্রশাসন) অধ্যাপক ড. মুহাম্মদ সামাদ বলেন, ১৯৭১ সালে পাকিস্তানিরা এদেশের মানুষের উপর যে নিষ্ঠুর, নির্মম অত্যাচার ও হত্যাযজ্ঞ চালিয়েছে, এই ঢাকা বিশ্ববিদ্যালয় তার অন্যতম স্বাক্ষী। এই গণহত্যার আন্তর্জাতিক স্বীকৃতি দাবি করে তিনি বলেন, জাতির পিতা বঙ্গবন্ধু শেখ মুজিবুর রহমানের নেতৃত্বে দীর্ঘ আন্দোলন, সংগ্রাম ও ত্যাগের মধ্যে দিয়ে আমরা যে স্বাধীনতা পেয়েছি তার ইতিহাস প্রজন্ম থেকে প্রজন্মের কাছে তুলে ধরতে হবে।

স্মৃতি চিরন্তন চত্বরে আলোচনা সভা শেষে উপাচার্য অধ্যাপক ড. এ এস এম মাকসুদ কামালের নেতৃত্বে বিশ্ববিদ্যালয়ের শিক্ষক, কর্মকর্তা ও কর্মচারীরা জগন্নাথ হল গণসমাধিতে মোমবাতি প্রজ্বলন ও শহিদদের স্মৃতির প্রতি গভীর শ্রদ্ধা জানান। এ সময় অন্যান্যের মধ্যে জগন্নাথ হল প্রাধ্যক্ষ অধ্যাপক ড. মিহির লাল সাহা উপস্থিত ছিলেন।

দিবসটি উপলক্ষ্যে রাত ১১টা থেকে ১১টা ০১ মিনিট পর্যন্ত জরুরি স্থাপনা ছাড়া বিশ্ববিদ্যালয়ের সব জায়গায় এক মিনিট ‘ব্লাক-আউট’ কর্মসূচি পালন করা হয়।

এ ছাড়া, গণহত্যা দিবস পালন উপলক্ষে বাদ জোহর মসজিদুল জামিয়াসহ বিশ্ববিদ্যালয়ের আবাসিক এলাকার মসজিদসমূহে এবং অন্যান্য ধর্মীয় উপাসনালয়ে শহিদদের রুহের মাগফেরাত/শান্তি কামনায় বিশেষ মোনাজাত/প্রার্থনা অনুষ্ঠিত হয়।</description><guid isPermaLink="false">https://www.kalbela.com/dainikshiksha/campus/75984</guid><pubDate>Mon, 25 Mar 2024 22:47:17 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75984_1711385237.webp"/></item><item><title>ছাত্রলীগ নেতাকে পেটালেন মেয়র</title><link>https://www.kalbela.com/dainikshiksha/others/75979</link><description>ঢাকা বিশ্ববিদ্যালয়ের (ঢাবি) এক ছাত্রলীগ নেতার ওপর তার নিজ বাড়ি চট্টগ্রামের মিরসরাই উপজেলার জামালপুর গ্রামে হামলার ঘটনা ঘটেছে। এ ছত্রলীগ নেতার অভিযোগ, তার উপজেলার বারইয়ারহাট পৌরসভার মেয়র এবং তার অনুসারীরাই এই হামলা করেছে আর তাকে প্রাণনাশের হুমকি দিয়েছেন। পৌরসভার মেয়র রেজাউল করিম খোকন হামলার অভিযোগ স্বীকারও করলেও প্রাণনাশের হুমকির বিষয়টি অস্বীকার করেন। 

সোমবার (২৫ মার্চ) ঢাকা বিশ্ববিদ্যালয়ের সাংবাদিক সমিতির কার্যালয়ে সংবাদ সম্মেলনে তার সঙ্গে হওয়া ঘটনার বর্ণনা দিয়ে এই ঘটনার বিচার দাবি করেন। বিচার না পেলে তিনি আমরণ অনশন করারও ঘোষণা দেন।

ভুক্তোভোগী এ ছাত্রলীগ নেতার নাম আরিফুল ইসলাম। তিনি বিশ্ববিদ্যালয়ের ইসলামের ইতিহাস ও সংস্কৃতি বিভাগের ২০১৬-১৭ শিক্ষাবর্ষের শিক্ষার্থী ও বিশ্ববিদ্যালয় ছাত্রলীগের উপ-গণশিক্ষা বিষয়ক সম্পাদক।

সংবাদ সম্মেলনে এক লিখিত বক্তব্যে ভুক্তভোগী জানান, গত ২০ই মার্চ এই হামলার ঘটনা ঘটে। আর ঘটনার সূত্রপাত গত ১২ই মার্চ।

ঘটনার বর্ণনা দিয়ে তিনি বলেন, আমাদের পুরাতন বাড়িতে আমার জেঠা (বড় চাচা) সামশুল হকসহ সেখানে ৭ পরিবারের বসবাস। অনেক আগে থেকে আমার জেঠা চাচ্ছে বাড়ির উঠানের মাঝখানে কাঁটাতারের বেড়া দেওয়ার জন্য। কিন্তু বাকি ৫ পরিবার এটির বিরোধীতা করে। কারণ এতে বাড়ির সৌন্দর্য নষ্ট হয়। আর সেখানে আমাদের জায়গাও থাকার কারণে আমরাও সেই পাঁচ পরিবারের দাবিকে সমর্থন দেই। কিন্তু সেদিন আমার জেঠা বাহির থেকে ২০-৩০ জন বহিরাগত নিয়ে এসে জোর পূর্বক একটি কাঁটাতারের বেড়া লাগিয়ে দেয়। এই ঘটনায় পাঁচ পরিবারের সবাই ক্ষুব্ধ হয়ে এদিন বিকেলেই নিজেদের সামনের জায়গায় যেখান দিয়ে সবাই চলাচল করে এমনকি তারাও চলাচল করে সেই রাস্তায় নতুন করে একটি কাঁটাতারের বেড়া লাগিয়ে দেয়। আর এ সময় তারা শর্ত দেয়, জেঠার লাগানো কাঁটাতারের বেড়া তুলে না ফেলা পর্যন্ত তারাও এই বেড়া তুলবে না। এই বেড়ার কারণে আমার জেঠার যেরকম হাঁটাচলার সমস্য হচ্ছে তেমনই সমস্যা হচ্ছে বাকি পরিবারগুলোরও। তারপরও দীর্ঘস্থায়ী সমাধানের জন্য ক্ষণস্থায়ী এই সমস্যা তারা সয়ে নিতে রাজি ছিলো।

সংবাদ সম্মেলনে তিনি বলেন,


এই ঘটনার সমাধানের জন্য আমাদের দুই পক্ষকে ২১ই মার্চ জোরারগঞ্জ থানায় ডাকা হয়েছিলো। কিন্তু এর আগের দিন ২০ই মার্চ আমাদের জেঠার পক্ষ হয়ে পৌরসভার মেয়র রেজাউল করিম খোকন এবং তার সাথে প্রায় ৪০-৫০ জন বহিরাগত লোক আমাদের বাড়িতে আসে। এ সময় তারা আমাদের বলে, পাঁচ পরিবারের দেওয়া কাঁটাতারের দেওয়া বেড়া এবং আমার জেঠার দেওয়া বেড়াও তিনি তুলে ফেলবেন। কিন্তু পাঁচ পরিবারের দেওয়া বেড়া তোলার পর যখনই জেঠার লাগানো কাটাতারের বেড়া তুলে ফেলতে বলা হয় তখন তারা সুর পাল্টে ফেলে এবং তার অনুসারীরা আমাদের গালাগাল করে। এটির প্রতিবাদ এবং কেন আমার জেঠার লাগানো কাটাতারের বেড়া তুলে ফেলা হচ্ছে না জানতে চাইলে মেয়র আমাকে ধাক্কা দিয়ে মারধর শুরু করে। আর এতে আমার পরিবারের সবাই ক্ষুব্ধ হয়ে ওনার কাছে কৈফিয়ত জানতে চাইলে তিনি এবং তার অনুসারীরা আমাদের পরিবারের সবাইকেও এলোপাথাড়ি মারধর শুরু করে।


আরিফুল ইসলাম জানান, এটি দেখে সেই পাঁচ পরিবারের সদস্যরা মেয়রকে বলেন, ‘বেড়া দিয়েছি আমরা। আপনি উনাদের গায়ে কেন হাত তুলছেন?’ এরপর তাদেরও যে যেভাবে পারছে সেভাবে মারধর শুরু করে। মারধরের একপর্যায়ে আমি নিজেকে ঢাকা বিশ্ববিদ্যালয়ের শিক্ষার্থী এবং ছাত্রলীগের পদধারী হিসেবে পরিচয় দিলে তিনি আরও ক্ষুব্ধ হয়ে ছাত্রলীগ এবং ঢাকা বিশ্ববিদ্যালয়কে নিয়ে কটুক্তি করে আর আমাকে গ্রামে আর না ঢুকতে বলে। ঢাকা থেকে আমাকে আর কোনদিন এলাকায় দেখলে টুকরো টুকরো করে মেরে ফেলারও হুমকি দেয় মেয়র রেজাউল। 

আরিফ আরও বলেন, এরপর থেকে মেয়রের ভয়ে আমি আমার নিজ এলাকায় যেতে পারছিনা। আমার আশঙ্কা এই সংবাদ সম্মেলনের খবর পাওয়ার পর মেয়র আমার পরিবারের উপরও হামলা করতে পারে। আমি এটির সুষ্ঠু বিচার চাই। 

অভিযোগ করে আরিফ বলেন, এই ঘটনায় মামলা করতে গেলে আমার পরিবারে পক্ষ থেকে কোন মামলা জোরারগঞ্জ থানা গ্রহণ করেনি। আমি চাই, এই ঘটনায় মামলা গ্রহণ করে সুষ্ঠু তদন্ত করে আসামীদের গ্রেপ্তার করা হোক।

অভিযোগের বিষয়ে পৌরসভার মেয়র রেজাউল করিম খোকন বলেন, আরিফের বাবা মূলত সেখানে থাকা ছয় পরিবারকে কাঁটাতারের বেড়া দিয়ে অবরুদ্ধ করে রেখেছেন। আমি গিয়ে তাদেরকে উদ্ধার করেছি। এ সময় তারা দুই পক্ষকে কয়েকটা চড় থাপ্পড় দিয়ে থামিয়ে দিয়েছি। কাউকে হত্যার হুমকি দেইনি। 

জোরারগঞ্জ থানার ভারপ্রাপ্ত কর্মকর্তা (ওসি) আব্দুল্লাহ আল হারুন বলেন, থানার পক্ষ থেকে এই ঘটনা সমাধান করার জন্য মেয়রকে পাঠানো হয়নি।

মামলা না নেওয়া প্রসঙ্গে তিনি বলেন, ঘটনাটি মামলা নেওয়ার মতো নয়। তাই আমরা শুধু জিডি নিয়েছি। আর যেটুকু ঘটনা ঘটেছে সেটা নিয়ে আমরা ব্যবস্থা নিচ্ছি।
 </description><guid isPermaLink="false">https://www.kalbela.com/dainikshiksha/others/75979</guid><pubDate>Mon, 25 Mar 2024 22:28:41 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75979_1711382402.webp"/></item><item><title>বুটেক্স কেন্দ্রীয় উপাসনালয়ের উদ্বোধন</title><link>https://www.kalbela.com/dainikshiksha/campus/75977</link><description>বাংলাদেশ টেক্সটাইল বিশ্ববিদ্যালয়ে (বুটেক্স) সনাতন ধর্মাবলম্বীদের জন্য কেন্দ্রীয় উপাসনালয় উদ্বোধন করা হয়েছে।

সোমবার (২৫ মার্চ) সকালে ধর্মীয় উপাসনালয়টির উদ্বোধন করেন বিশ্ববিদ্যালয়ের রেজিস্ট্রার কাবেরী মজুমদার। উদ্বোধন শেষে উপাসনালয়ে মাঙ্গলিক পূজা শুরু হয়। ঘট স্থাপন, চিত্রপটে প্রাণ প্রতিষ্ঠা, ভোগ আরতি, পুষ্পাঞ্জলি অর্পণ ও সবশেষে সনাতনীদের মাঝে প্রসাদ বিতরণের মাধ্যমে পূজা সম্পন্ন হয়।

এ সময় অতিথি ছিলেন বুটেক্স ছাত্রলীগের সভাপতি তরিকুল ইসলাম টিপু, ভারপ্রাপ্ত সাধারণ সম্পাদক মিরাজুল ইসলাম মিরান ও বিশ্ববিদ্যালয়ের কর্মকর্তা-কর্মচারীরা।

জানা যায়, উপাসনালয়ের জন্য রুম বরাদ্দ করলেও রুম সংস্করণ ও উপকরণের জন্য বিশ্ববিদ্যালয় হতে কোনো অনুদান দেওয়া হয়নি। যার কারণে সনাতনী শিক্ষার্থীরা নিজেদের অর্থায়নে সংস্করণের কাজ যেমন রুম রং করা, আসন বানানো, চিত্রপট, কার্পেটসহ আনুষঙ্গিক কাজ সম্পন্ন করতে হয়েছে।

বিশ্ববিদ্যালয়ের রেজিস্ট্রার জানান, সনাতনী শিক্ষার্থীদের নিজেদের অর্থায়নে উপাসনালয়ের এই সংস্করণের কাজ‌ খুবই প্রশংসনীয়।

তিনি উন্নয়ন কার্যক্রমে শিক্ষার্থীদের সহায়তা করার প্রতিশ্রুতি দেন। এছাড়াও জীবনে আধ্যাত্মিকতার প্রয়োজনীয়তা এবং পড়াশোনার পাশাপাশি ধর্মচর্চার প্রতি অনুরক্ত থাকার জন্য সব শিক্ষার্থীকে দিক-নির্দেশনা দিয়েছেন।

বিশ্ববিদ্যালয়ের ৪৫তম ব্যাচের ফেব্রিক ইঞ্জিনিয়ারিং বিভাগের শিক্ষার্থী জয় পাল জানান, দীর্ঘ সময় পর আমাদের উপাচার্যের সদিচ্ছার কারণে প্রার্থনা কক্ষটি পেয়েছি। রুমটি আয়তনে ছোট হওয়ায় কারণে আজকে পূজা-অর্চনা করতে সমস্যা হয়েছে। আমাদের সনাতনী শিক্ষার্থীদের দাবি হলো আমাদের উপাসনার জন্য একটি স্থায়ী মন্দির তৈরি করা। মন্দির প্রতিষ্ঠা না হলেও‌ যাতে একটি বড় আয়তনের প্রার্থনা কক্ষ দেওয়া হয় যেখানে কমপক্ষে একশ জন‌ ভালোভাবে প্রার্থনা করতে পারে।</description><guid isPermaLink="false">https://www.kalbela.com/dainikshiksha/campus/75977</guid><pubDate>Mon, 25 Mar 2024 22:00:06 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75977_1711382218.webp"/></item><item><title>যবিপ্রবিতে ‘সংবাদপত্রে বঙ্গবন্ধু ও মুক্তিযুদ্ধ’ শীর্ষক আলোকচিত্র প্রদর্শনী</title><link>https://www.kalbela.com/dainikshiksha/campus/75948</link><description>যশোর বিজ্ঞান ও প্রযুক্তি বিশ্ববিদ্যালয়ে ‘সংবাদপত্রে বঙ্গবন্ধু ও মুক্তিযুদ্ধ’ শীর্ষক আলোকচিত্র প্রদর্শনী অনুষ্ঠিত হয়েছে। গণহত্যা দিবস ও স্বাধীনতা দিবস উপলক্ষে এ আয়োজন যশোর বিজ্ঞান ও প্রযুক্তি বিশ্ববিদ্যালয় সাংবাদিক সমিতি (যবিপ্রবিসাস)। বঙ্গবন্ধু, মুক্তিযুদ্ধের সঠিক ইতিহাস ও গণমাধ্যমের ভূমিকা তরুণ প্রজন্মের কাছে তুলে ধরতে এ আয়োজন করে সংগঠনটি।

সোমবার (২৫ মার্চ) বিশ্ববিদ্যালয়ের স্যার জগদীশ চন্দ্র একাডেমিক ভবনের সামনে দুদিনব্যাপী এ আলোকচিত্র প্রদর্শনীর উদ্বোধন করা হয়।

এ সময় প্রদর্শনী স্টল পরিদর্শন করেন ১৯৭১ সালের মার্চ মাসে ঢাকার রাস্তায় ডামি রাইফেল হাতে মহড়ার নেতৃত্বদানকারী নারী বীর মুক্তিযোদ্ধা কাজী রোকেয়া সুলতানা রাকা, বীর মুক্তিযোদ্ধা ও আওয়ামী লীগের উপদেষ্টামণ্ডলীর সদস্য নুহ উল আলম লেনিন, বিশ্ববিদ্যালয়ের উপাচার্য অধ্যাপক ড. মো. আনোয়ার হোসেন।

প্রদর্শনীতে দেশভাগ থেকে শুরু করে ’৫২-এর ভাষা আন্দোলন, বাঙালির স্বাধীনতার সংগ্রাম, স্বাধীন বাংলাদেশের অভ্যুদয়, সংবাদপত্রে প্রকাশিত বাংলাদেশের মুক্তিযুদ্ধ, গণহত্যা, মুক্তিযুদ্ধে নারীর অবদান, বঙ্গবন্ধু শেখ মুজিবুর রহমান, জাতির সূর্যসন্তান, শরণার্থী শিবিরসহ মুক্তিযুদ্ধের বিভিন্ন দুর্লভ ছবি প্রদর্শন করা হয়।

এ আয়োজন নিয়ে যবিপ্রবি উপাচার্য অধ্যাপক ড. মো. আনোয়ার হোসেন বলেন, এই ছবিগুলো ইতিহাসের সাক্ষী। ’৭৫-এ বঙ্গবন্ধুকে হত্যার পরে ইতিহাস বিকৃত করা হয়। যার কারণে আমাদের অনেক তরুণ বিকৃত ইতিহাসে বিভ্রান্ত। কিন্তু এ ধরনের ঐতিহাসিক ছবি প্রদর্শনী তরুণদের সঠিক ইতিহাস জানতে ভূমিকা রাখবে। ইতিহাসের সঠিক তথ্য জানাতে এ ধরনের অনুষ্ঠান আরও বেশি বেশি হওয়া উচিত। এ ধরনের আয়োজনের জন্য যবিপ্রবি সাংবাদিক সমিতিকে আমি ধন্যবাদ জানাচ্ছি।

যবিপ্রবি সাংবাদিক সমিতির সভাপতি মো. জহুরুল ইসলাম বলেন, এই ধরনের আলোকচিত্র প্রদর্শনী বিশ্ববিদ্যালয়ের শিক্ষার্থীদের মাঝে বঙ্গবন্ধু ও মুক্তিযুদ্ধকে নতুন করে জানার সুযোগ করে দেবে। তরুণ প্রজন্মের মাঝে মুক্তিযুদ্ধের সঠিক ইতিহাস তুলে ধরতে এই আলোকচিত্র প্রদর্শনী। এতে সংবাদপত্রে দেশভাগ থেকে শুরু করে চূড়ান্ত বিজয় পর্যন্ত পুরো ইতিহাস সংক্ষিপ্ত আকারে ছবির মাধ্যমে তুলে ধরা হয়েছে। শিক্ষার্থীরা এর মাধ্যমে মুক্তিযুদ্ধের প্রকৃত ইতিহাস জানতে পারবে এবং দেশপ্রেমে উদ্বুদ্ধ হবে বলে আশা রাখি।

অনুষ্ঠানে অন্যদের মধ্যে আরও উপস্থিত ছিলেন বিশ্ববিদ্যালয়ের কোষাধ্যক্ষ ড. আনিসুর রহমান, ছাত্র পরামর্শ ও নির্দেশনা দপ্তরের পরিচালক ড. অভিনু কিবরিয়া ইসলাম, সহকারী পরিচালক ড. তানভীর আহমেদ, উপাচার্যের একান্ত সচিব ও যবিপ্রবিসাসের উপদেষ্টা আব্দুর রশিদ, বিশ্ববিদ্যালয় শাখা ছাত্রলীগের সভাপতি মো. সোহেল রানা ও সাধারণ সম্পাদক তানভীর ফয়সাল প্রমুখ। এ ছাড়া বিশ্ববিদ্যালয়ের শিক্ষক-শিক্ষার্থী, কর্মকতা কর্মচারী, ডিবেট ক্লাবসহ বিভিন্ন সংগঠনের নেতারা উপস্থিত ছিলেন।</description><guid isPermaLink="false">https://www.kalbela.com/dainikshiksha/campus/75948</guid><pubDate>Mon, 25 Mar 2024 19:42:49 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75948_1711373613.webp"/></item><item><title>আইইএলটিএস ছাড়াই যুক্তরাষ্ট্রে উচ্চশিক্ষার সুযোগ</title><link>https://www.kalbela.com/dainikshiksha/others/75947</link><description>যুক্তরাষ্ট্রের টেক্সাস এলাকার রাইস ইউনিভার্সিটি বাংলাদেশের ৯টি বিশ্ববিদ্যালয়ের শিক্ষার্থীদের জন্য ভাষা পরীক্ষার শর্ত শিথিল করেছে। লাগবে না আইইএলটিএস। তবে কয়েকটি শর্তজুড়ে দিয়েছে প্রতিষ্ঠানটি।

বিশ্ববিদ্যালয়গুলো হলো- নর্থ সাউথ ইউনিভার্সিটি, ইনডিপেনডেন্ট ইউনিভার্সিটি বাংলাদেশ, বাংলাদেশ প্রকৌশল বিশ্ববিদ্যালয় (বুয়েট), ইসলামিক ইউনিভার্সিটি অব টেকনোলজি, ঢাকা প্রকৌশল ও প্রযুক্তি বিশ্ববিদ্যালয় (ডুয়েট), খুলনা প্রকৌশল ও প্রযুক্তি বিশ্ববিদ্যালয় (কুয়েট), চট্টগ্রাম প্রকৌশল ও প্রযুক্তি বিশ্ববিদ্যালয় (চুয়েট), রাজশাহী প্রকৌশল ও প্রযুক্তি বিশ্ববিদ্যালয় (রুয়েট) এবং শাহজালাল বিজ্ঞান ও প্রযুক্তি বিশ্ববিদ্যালয় (প্রকৌশল বিষয়ের শিক্ষার্থীদের জন্য প্রযোজ্য)।

এসব বিশ্ববিদ্যালয়ের শিক্ষার্থীরা বিশেষ সুবিধার আওতায় ইংরেজি ভাষাগত দক্ষতার পরীক্ষা ছাড়াই যুক্তরাষ্ট্রের রাইস ইউনিভার্সিটিতে ভর্তির জন্য আবেদন করতে পারবেন।

ভর্তিতে যেসব শর্ত

আগ্রহী শিক্ষার্থীকে নিজ নিজ শিক্ষাপ্রতিষ্ঠানের প্রশংসাপত্রসহ বিশ্ববিদ্যালয়ের নিয়মানুযায়ী ইংরেজি ভাষার অন্যান্য সব শর্ত পূরণ করতে হবে। এসব বিশ্ববিদ্যালয়ের শিক্ষার্থীদের রাইস ইউনিভার্সিটিতে আবেদনের সময় উল্লেখ করতে হবে, তারা তাদের প্রতিষ্ঠানে পড়ালেখার মাধ্যম হিসেবে ইংরেজি ভাষা পেয়েছেন। অর্থাৎ, প্রার্থীর শিক্ষাপ্রতিষ্ঠানের পড়ালেখার মাধ্যম ইংরেজি ছিল সেটি উল্লেখ করতে হবে।

যুক্তরাষ্ট্রের রাইস ইউনিভার্সিটিতে শুধু বাংলাদেশের উল্লিখিত ৯টি বিশ্ববিদ্যালয়ই নয়, এশিয়াসহ অন্যান্য অঞ্চলের বিভিন্ন বিশ্ববিদ্যালয়ের শিক্ষার্থীরাও ভর্তির জন্য আবেদন করতে পারবেন। তালিকাটি দেখতে ক্লিক করুন।</description><guid isPermaLink="false">https://www.kalbela.com/dainikshiksha/others/75947</guid><pubDate>Mon, 25 Mar 2024 19:32:42 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75947_1711373562.webp"/></item><item><title>আলিম পরীক্ষার ফরম ফিলআপ শুরুর তারিখ ঘোষণা</title><link>https://www.kalbela.com/dainikshiksha/exam/75924</link><description>চলতি বছর এইচএসসি পরীক্ষার মতো মাদ্রাসা শিক্ষাবোর্ডের অধীন আলিম পরীক্ষার ফরম পূরণ আগামী ১৬ এপ্রিল শুরু হয়ে চলবে ২৫ এপ্রিল পর্যন্ত। আর পরীক্ষা শুরুর সম্ভাব্য তারিখ নির্ধারণ করা হয়েছে ৩০ জুন।

সোমবার (২৫ মার্চ) মাদ্রাসা শিক্ষাবোর্ডের পরীক্ষা নিয়ন্ত্রক অধ্যাপক মোহাম্মদ মাহবুব রহমান স্বাক্ষরিত বিজ্ঞপ্তি থেকে এসব তথ্য জানা গেছে।

বিজ্ঞপ্তিতে বলা হয়, আগামী ১৬ এপ্রিল থেকে শুরু করে ২৫ এপ্রিলের মধ্যে অনলাইনে ফরম পূরণ সম্পন্ন করতে হবে। সোনালী ব্যাংকের (সোনালীসেবা) মাধ্যমে ফি দেওয়া যাবে ২৮ এপ্রিল পর্যন্ত। তবে বিলম্ব ফি দিয়ে ফরম পূরণ করা যাবে ২৯ এপ্রিল থেকে ২ মে পর্যন্ত। এর আগে, সম্ভাব্য পরীক্ষার্থীদের তালিকা প্রকাশ করা হবে ৪ এপ্রিল।

আরও বলা হয়, প্রতিষ্ঠানে একই নামে একাধিক ছাত্রছাত্রী থাকতে পারে। সে ক্ষেত্রে ফরম পূরণের সময় তাদের রেজিস্ট্রেশন নম্বর, ছবি ও পিতা-মাতার নাম মিলিয়ে পরীক্ষার্থী শনাক্ত করতে হবে। এর ব্যত্যয় ঘটলে প্রতিষ্ঠান প্রধান দায়ী থাকবেন।

কোনো পরীক্ষার্থী তার নিয়ন্ত্রণবহির্ভূত কোনো কারণ কিংবা শারীরিক অসুস্থতার জন্য নির্বাচনী পরীক্ষায় অংশগ্রহণ করতে না পারলে কিংবা নির্বাচনী পরীক্ষায় অনুত্তীর্ণ হলে সংশ্লিষ্ট পরীক্ষার্থীর অভিভাবকের লিখিত আবেদন ও পরীক্ষার্থীর প্রাক নির্বাচনী পরীক্ষার সন্তোষজনক ফলাফলের ভিত্তিতে পরীক্ষার ফরম পূরণ করতে পারবেন বলে বিজ্ঞপ্তিতে উল্লেখ করা হয়।

আলিম পরীক্ষার বিজ্ঞান বিভাগে অতিরিক্ত বিষয়সহ মোট ৩ হাজার ১২০ টাকা, সাধারণ বিভাগ এবং মুজাব্বিদ মাহির বিভাগে ২ হাজার ৩৪০ টাকা বোর্ড ফি নির্ধারণ করা হয়েছে।</description><guid isPermaLink="false">https://www.kalbela.com/dainikshiksha/exam/75924</guid><pubDate>Mon, 25 Mar 2024 17:35:08 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75924_1711366508.webp"/></item><item><title>নতুন শিক্ষাব্যবস্থায় পাঁচ ঘণ্টার পরীক্ষা!</title><link>https://www.kalbela.com/dainikshiksha/others/75897</link><description>নতুন শিক্ষাব্যবস্থায় প্রতিটি বিষয়ে মিডটার্ম ও বার্ষিক চূড়ান্ত পরীক্ষা হবে পাঁচ ঘণ্টার। মাধ্যমিক ও উচ্চ মাধ্যমিক শিক্ষা বোর্ডগুলোর প্রতিনিধিদের নিয়ে এ খসড়া তৈরি করা হয়েছে।

খসড়া মূল্যায়ন প্রক্রিয়া অনুযায়ী, প্রতিটি বিষয়ে মিডটার্ম ও বার্ষিক চূড়ান্ত পরীক্ষা হবে পাঁচ ঘণ্টার। পাঁচ ঘণ্টায় হবে এসএসসি ও এইচএসসির মতো পাবলিক পরীক্ষাও। পাবলিক পরীক্ষা হবে অন্য কেন্দ্রে আর চতুর্থ থেকে নবম শ্রেণির এ পরীক্ষা হবে নিজ নিজ স্কুলে। সকাল ১০টা থেকে এই মূল্যায়ন প্রক্রিয়া বা পরীক্ষা শুরু হয়ে চলবে বিকাল ৪টা পর্যন্ত। মাঝখানে এক ঘণ্টার বিরতি থাকবে।

একজন শিক্ষার্থীর পাঁচ ঘণ্টায় ৬টি সেশন হবে। চার ঘণ্টা ব্যবহারিক। প্রথমে ওরিয়েন্টেশন দেওয়া হবে। এই সেশনে একজন শিক্ষার্থীর দলগতভাবে কাজ করতে হবে, আবার প্রত্যেককে এককভাবে ব্যবহারিক কাজ করতে হবে। মূল্যায়নকারী/শিক্ষকদের কাছে তাদের পারদর্শিতা দেখাতে হবে। শেষ ১ ঘণ্টা তত্ত্বীয় পরীক্ষার জন্য নির্ধারিত হবে। তত্ত্বীয় পরীক্ষার উত্তরপত্র মাধ্যমিক স্কুল সার্টিফিকেট এবং উচ্চ মাধ্যমিক সার্টিফিকেট পরীক্ষার মতো পাবলিক পরীক্ষার মূল্যায়নের জন্য সংশ্লিষ্ট বোর্ডে পাঠানো হবে। মিডটার্ম ও বার্ষিক চূড়ান্ত পরীক্ষাগুলোর সামষ্টিক মূল্যায়ন হবে। এ ছাড়া ধারাবাহিক মূল্যায়ন নতুন কারিকুলামের আলোকে চলবে।

পুরোনো কারিকুলাম অনুযায়ী, শিক্ষার্থীদের ৩ ঘণ্টার লিখিত পরীক্ষা হয়। পৃথক দিনে ব্যবহারিক পরীক্ষা অনুষ্ঠিত হয়। নতুন কারিকুলাম অনুযায়ী মূল্যায়ন প্রক্রিয়াও ভিন্ন হচ্ছে। 

এনসিটিবির চেয়ারম্যান অধ্যাপক মো. ফরহাদুল ইসলাম গতকাল বলেন, আমাদের কাছেও ‘কাগজ কলম দিয়ে’ পরীক্ষা নেওয়ার জন্য বিভিন্ন মহল থেকে দাবি আসছে। অভিভাবকরা বলছেন, নইলে শিক্ষার্থীরা পড়াশোনায় মনোযোগী হচ্ছে না। বিষয়টি আমিও বিভিন্ন সভায় তুলে ধরেছি। মূল্যায়ন প্রক্রিয়া নিয়ে রোববার (২৪ মার্চ) সভা হয়েছে। আগামীতে আরও সভা হবে। সেখানেই খসড়া চূড়ান্ত হতে পারে।

এনসিটিবির সদস্য (কারিকুলাম) অধ্যাপক মো. মশিউজ্জামান বলেন, আমরা ঘণ্টা বাজিয়ে পরীক্ষা শুরু আবার ঘণ্টা বাজিয়ে শেষ এমন গতানুগতিক কোনো পরীক্ষায় যাচ্ছি না। আর এটাকে ‘পরীক্ষা’ও বলতে চাইছি না। এটাকে আমরা মূল্যায়ন বলছি।

মো. মশিউজ্জামান বলেন, পরীক্ষার জন্য মার্কিং সিস্টেম থাকবে না। মূল্যায়নকারীরা ফলাফলকে ৩টি ভাগে বিভক্ত করবে (রিপোর্টিং ভালো, অর্জনের পথে এবং প্রাথমিক পর্যায়ে)। চতুর্থ শ্রেণি থেকে নবম শ্রেণির শিক্ষার্থীদের জন্য প্রতিবছরের জন্য মিডটার্ম এবং ফাইনাল পরীক্ষা হবে। এসএসসি এবং এইচএসসি শিক্ষার্থীদের শুধু চূড়ান্ত পরীক্ষার মাধ্যমে মূল্যায়ন করা হবে। আগামী জুন মাস থেকেই স্কুলগুলো এই প্রক্রিয়ায় শিক্ষার্থীদের মূল্যায়ন করবে। এর আগেই সবকিছু চূড়ান্ত হয়ে যাবে। পাঁচ ঘণ্টায় প্রতিটি বিষয়ের ওপর সামষ্টিক মূল্যায়ন হবে। এ ছাড়া কারিকুলাম অনুযায়ী ধারাবাহিক মূল্যায়ন তো থাকবেই।

তিনি বলেন, পরীক্ষা ও মূল্যায়ন নিয়ে অভিজ্ঞ শিক্ষাবিদ নিয়ে আমরা এই খসড়া তৈরি করেছি। এটি মন্ত্রণালয়ের শীর্ষ কর্মকর্তাদের সামনে আমরা উত্থাপন করেছি। তারা এ বিষয়ে চূড়ান্ত সিদ্ধান্ত নেবেন।

নতুন শিক্ষাক্রম অনুযায়ী, ষষ্ঠ থেকে দশম শ্রেণি পর্যন্ত ১০টি সাধারণ বিষয় পড়তে হবে। এসএসসি পরীক্ষা হবে দশম শ্রেণির পাঠ্যক্রমের ওপর। আর একাদশ ও দ্বাদশ শ্রেণিতে প্রতি বছর দুটি পাবলিক পরীক্ষা হবে। গত বছর ষষ্ঠ ও সপ্তম শ্রেণিতে নতুন শিক্ষাক্রম শুরু হয়েছে। চলতি বছর দ্বিতীয়, তৃতীয়, অষ্টম ও নবম শ্রেণিতে এবং আগামী বছর চতুর্থ, পঞ্চম ও দশম শ্রেণিতে চালু হবে এ নিয়ম। এর আলোকে ২০২৬ সালে এসএসসি পরীক্ষা হবে।
 </description><guid isPermaLink="false">https://www.kalbela.com/dainikshiksha/others/75897</guid><pubDate>Mon, 25 Mar 2024 16:01:44 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75897_1711360388.webp"/></item><item><title>রুয়েটের সাবেক ভিসি ও রেজিস্ট্রারের বিরুদ্ধে যে কোনো সময় মামলা</title><link>https://www.kalbela.com/dainikshiksha/others/75891</link><description>রাজশাহী প্রকৌশল ও প্রযুক্তি বিশ্ববিদ্যালয়ে (রুয়েট) ১৭ জন কর্মকর্তা- কর্মচারী নিয়োগে দুর্নীতির অভিযোগ প্রাথমিক অনুসন্ধানে প্রমাণিত হওয়ায় মামলার অনুমোদন দিয়েছে দুর্নীতি দমন কমিশন (দুদক)। সাবেক ভিসি অধ্যাপক ড. রফিকুল ইসলাম সেখ ও সাবেক ভারপ্রাপ্ত রেজিস্ট্রার অধ্যাপক ড. সেলিম হোসেনের বিরুদ্ধে মামলা দায়ের করতে বলা হয়েছে।

সূত্র জানায়, বিশ্ববিদ্যালয় মঞ্জুরি কমিশনের সুপারিশের ভিত্তিতে দুর্নীতি দমন কমিশনের রাজশাহী বিভাগীয় কার্যালয়ের উপ-পরিচালক আমিনুল ইসলাম ২০২৩ সালের ২৮ মার্চ অনুসন্ধান শুরু করেন। দীর্ঘ  অনুসন্ধান শেষে গত জানুয়ারিতে মামলার অনুমোদন চাওয়া হয়। কয়েক দিন আগে দুদকের অনুসন্ধান ও তদন্ত বিভাগ থেকে মামলা দায়েরের অনুমোদন দেওয়া হয়।

এ বিষয়ে জানতে চাইলে দুর্নীতি দমন কমিশনের রাজশাহী বিভাগীয় উপ-পরিচালক আমিনুল ইসলাম জানান, অনুসন্ধান শেষে রুয়েটের সাবেক ভিসি রফিকুল ইসলাম সেখ ও তৎকালীন ভারপ্রাপ্ত রেজিস্ট্রার অধ্যাপক সেলিম হোসেনের বিরুদ্ধে মামলা দায়েরের অনুমতি পাওয়া গেছে। দ্রুতই তিনি বাদী হয়ে মামলাটি দায়ের করবেন।

তিনি আরও জানান, ১৩৫ জনের নিয়োগে কম বেশি অনিয়ম হয়েছে। তবে তার মধ্যে ১৭ জনের নিয়োগ নিয়ে দুদক মামলা করবে।  

অভিযোগে জানা যায়, ২০১৮ সালের ৩০ জুলাই চার বছরের জন্য রাজশাহী প্রকৌশল ও প্রযুক্তি বিশ্ববিদ্যালয়ের উপাচার্য হিসেবে নিয়োগ পান ইলেকট্রিক্যাল অ্যান্ড ইলেকট্রনিক্স বিভাগের অধ্যাপক রফিকুল ইসলাম সেখ। এরপর বিভিন্ন সময়ে তিনি ১৩৫ জন শিক্ষক কর্মকর্তা কর্মচারি নিয়োগ দেন।

২০২১ সালের ৪ মে বিশ্ববিদ্যালয়ের ৯২তম সিন্ডিকেট সভায় এসব নিয়োগ অনুমোদন ও বৈধ করা হয়। তবে এসব নিয়োগের ক্ষেত্রে প্রতিষ্ঠানের নিয়োগ বিধি-বিধান লঙঘনের গুরুতর অভিযোগ ওঠে।

এদিকে এসব নিয়োগে অনিয়মের অভিযোগ তুলে বিশ্ববিদ্যালয় মঞ্জুরি কমিশন-ইউজিসিতে অভিযোগ হয়। অভিযোগের পরিপ্রেক্ষিতে  ইউজিসির একটি তদন্ত কমিটি নিয়োগ সংক্রান্ত  অভিযোগ তদন্ত করে। তদন্তে অধিকাংশ অভিযোগের সত্যতা মিলে।

ইউজিসি থেকে তদন্ত প্রতিবেদন অধিকতর তদন্তের জন্য দুর্নীতি দমন কমিশনে পাঠানো হয়। অন্যদিকে  ২০২৩ সালের ৪ এপ্রিল শিক্ষা মন্ত্রণালয়ের মাধ্যমিক ও উচ্চশিক্ষা বিভাগ থেকে চিঠি দিয়ে রুয়েটে বিতর্কিতভাবে নিয়োগ পাওয়া ১৩৫ জনের নিয়োগ বাতিলের নির্দেশ দেওয়া হয়। যদিও এসব নিয়োগ অদ্যাবধি বাতিল হয়নি।

এ বিষয়ে জানতে চাইলে রুয়েটের সাবেক ভিসি অধ্যাপক রফিকুল ইসলাম সেখ বলেন,  দুদকের মামলার বিষয়ে কিছু জানা নেই।  আর নিয়োগে কোনো অনিয়মও হয়নি। তবে মামলা হলে আইনগতভাবে তা মোকাবিলা করা হবে।</description><guid isPermaLink="false">https://www.kalbela.com/dainikshiksha/others/75891</guid><pubDate>Mon, 25 Mar 2024 15:44:26 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75891_1711357379.webp"/></item><item><title>ঢাবি কর্মচারীর বিরুদ্ধে অশোভন আচরণের অভিযোগ ২৪৪ শিক্ষার্থীর</title><link>https://www.kalbela.com/dainikshiksha/campus/75887</link><description>ঢাকা বিশ্ববিদ্যালয়ের (ঢাবি) শিক্ষা ও গবেষণা ইনস্টিটিউটের কর্মচারীর বিরুদ্ধে শিক্ষার্থীদের সঙ্গে অসদাচরণ করার অভিযোগ উঠেছে। রোববার (২৪ মার্চ) শিক্ষার্থীদের স্বাক্ষরসংবলিত একটি অভিযোগপত্র ইনস্টিটিউটের পরিচালক, গ্রিভেন্স কমিটির আহ্বায়ক এবং আইইআর লাইব্রেরিয়ানের কাছে দেওয়া হয়েছে। 

অভিযুক্ত ওই কর্মচারীর নাম শাবাব আল শায়েরী। তিনি শিক্ষা ও গবেষণা ইনস্টিটিউটের লাইব্রেরিতে কর্মরত (উচ্চমান সহকারী) রয়েছেন। লিখিত অভিযোগে ইনস্টিটিউটের ২৪৪ জন শিক্ষার্থী স্বাক্ষর করেছেন।

ভুক্তভোগী শিক্ষার্থী মাহমুদ-উল হাসান বলেন, গত ২১ মার্চ আমাদের ইন্টার্নশিপের ড্রাফট জমা দেবার দিন আমি লাইব্রেরি হতে প্লেজারিজম চেকের ফরম নিতে আমার কয়েকজন বন্ধুসহ লাইব্রেরিতে যাই। আমি ও রুহুল (বন্ধু) একসঙ্গে সেখানে দায়িত্বরত কর্মচারী শাবাব আল শায়েরী এর নিকট ফরম নিতে যাই। ফরম নিয়ে পূর্বে পূরণকৃত আরেক বন্ধুর ফরম দেখে আমার ফরমটি পূরণ করি। আমাদের রিপোর্টগুলো বাংলায় লিখিত হওয়ায় এবং লাইব্রেরিতে বাংলা প্লেজারিজম চেকের ব্যবস্থা না থাকায় রাফিউলের ফরমে ’বাংলা চেকের ব্যবস্থা নেই' এমন শব্দগুচ্ছ লিখিত ছিল। এটি যে অফিস কর্তৃক পূরণীয় তা লক্ষ্য না করে তাড়াহুড়োবশত আমি আমার ফরমের অন্যান্য তথ্যের সঙ্গে এই শব্দগুচ্ছও লিখে ফেলি। ফরমটি জমা দেওয়ার সময়, আমি কেন এটি লিখলাম, তার সূত্র ধরে তিনি (অভিযুক্ত) আমার সঙ্গে ঔদ্ধত্যপূর্ণ আচরণ করেন। আমি তাকে যথাসম্ভব বিনয় সহকারে বলার পরেও তিনি আমার সঙ্গে চরম দুর্ব্যবহার করেন।

মাহমুদ বলেন, তিনি আমার সঙ্গে অকথ্য ভাষায় উচ্চবাচ্য করতে থাকেন। শুধু আমি না, নিয়োগের পর থেকে এখন পর্যন্ত অনেক শিক্ষার্থী ও কর্মচারীর সঙ্গেই সে এমন ঔদ্ধত্যপূর্ণ আচরণ করেছে। আমাদের থিসিসের রিপোর্ট সংক্রান্ত কাজে গিয়ে বিগত ৩-৪ দিনে আমার অনেক সহপাঠীই তার নিকট এমন দুর্ব্যবহার ও ঔদ্ধত্য আচরণের মুখে পড়েছেন। এমনকি আমার অনেক জুনিয়র ও সিনিয়র ব্যাচের শিক্ষার্থীরাও তার থেকে এহেন আচরণের শিকার হয়েছেন। আগে একাধিকবার বেশ কয়েকজন শিক্ষার্থী তাকে এই আচরণের বিষয়ে সতর্ক করলেও সে (অভিযুক্ত) এই ঔদ্ধত্য আচরণ অব্যাহত রেখেছে। পূর্বের বিভিন্ন ঘটনায় তার এহেন আচরণের প্রতিবাদ করতে গেলে সে (অভিযুক্ত) তাচ্ছিল্যের সঙ্গে শিক্ষার্থীদের হুমকি প্রদান করেছে।

মাহমুদ আরও বলেন, আইইআর ২৫তম ব্যাচের পক্ষ থেকে এর আগে একটি অভিযোগ করা হলেও কোনো ব্যবস্থা নেওয়া হয়নি। আমি এই বিষয়ে সর্বোচ্চ বিভাগীয় ও প্রশাসনিক ব্যবস্থা নেওয়ার জন্য ইনস্টিটিউট প্রশাসন ও বিশ্ববিদ্যালয় প্রশাসনের নিকট দাবি জানাই, যাতে করে এই দৃষ্টান্তের ফলে ভবিষ্যতে আর কোনো কর্মচারী বিশ্ববিদ্যালয়ের শিক্ষার্থীদের সঙ্গে দুর্ব্যবহার করার সাহস না পায়।

ইনস্টিটিউটের শিক্ষার্থীরা বলেন, ইনস্টিটিউট লাইব্রেরি প্রথম বর্ষ থেকেই আমাদের নিকট পড়াশোনার জন্য একটি আদর্শ স্থান হিসেবে বিবেচিত। সকল বর্ষের শিক্ষার্থীরা এখানে সময় ও নিয়ম মেনে পড়তে যায়। লাইব্রেরির মতো স্থানে শিক্ষার্থীদের সঙ্গে দুর্ব্যবহারকারী এমন একজন কর্মচারীর উপস্থিতি ও দৌরাত্ম্য ইনস্টিটিউটের লাইব্রেরির পরিবেশ, উপযোগিতা ও সুনাম নষ্ট করছে। আমরা সাধারণ শিক্ষার্থীরা এটি কোনোভাবেই মেনে নিতে পারি না যে, আমাদের জন্য নিয়োজিত একজন কর্মকর্তা/কর্মচারী বিনা কারণে, বিনা উসকানিতে আমাদের সঙ্গে দুর্ব্যবহার করবে।

এ ঘটনায় অভিযুক্ত কর্মচারীর উপযুক্ত বিচারের পাশাপাশি শিক্ষার্থীরা ৩টি দাবি জানান। শিক্ষার্থীদের দাবিগুলো হলো- অভিযুক্ত কর্মচারীকে স্থায়ীভাবে চাকরিচ্যুত করার মধ্য দিয়ে লাইব্রেরির সব ধরনের কার্যক্রম থেকে অবিলম্বে অব্যাহতি দেওয়া; লাইব্রেরির উপযোগিতা ও পরিবেশ রক্ষার্থে এহেন ঔদ্ধত্য আচরণকারী কোনো কর্মকর্তা/কর্মচারী যেন ভবিষ্যতে নিয়োগ না পেতে পারে সেই বিষয়ে যথাযোগ্য কর্তৃপক্ষের নজরদারির ব্যবস্থা করা; এবং শিক্ষা ও গবেষণা ইনস্টিটিউটের শিক্ষার পরিবেশকে সমুন্নত রাখতে শিক্ষক, শিক্ষার্থী, কর্মকর্তা, কর্মচারীদের মধ্যে সুদৃঢ় সম্পর্ক বজায় রাখতে প্রশাসনের কার্যকর পদক্ষেপ গ্রহণ করা।

অভিযোগের ব্যাপারে জানতে অভিযুক্ত শাবাব আল শায়েরীকে একাধিকবার কল দিয়েও পাওয়া যায়নি। 

সার্বিক বিষয়ে মন্তব্য জানতে ইনস্টিটিউটের পরিচালক অধ্যাপক ড. আব্দুল হালিমকেও কল দিয়ে পাওয়া যায়নি।</description><guid isPermaLink="false">https://www.kalbela.com/dainikshiksha/campus/75887</guid><pubDate>Mon, 25 Mar 2024 14:37:11 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75887_1711355819.webp"/></item><item><title>আলিম পরীক্ষার ফরম পূরণ শুরু ১৬ এপ্রিল</title><link>https://www.kalbela.com/dainikshiksha/exam/75827</link><description>মাদ্রাসা শিক্ষা বোর্ডের অধীনে ২০২৪ সালের আলিম পরীক্ষার ফরম পূরণ শুরু হবে আগামী ১৬ এপ্রিল থেকে। আর পরীক্ষা শুরু হবে ৩০ জুন।

সম্প্রতি মাদ্রাসা শিক্ষা বোর্ডের ওয়েব সাইটে প্রকাশিত এক বিজ্ঞপ্তির মাধ্যমে এ তথ্য জানানো হয়।

বিজ্ঞপ্তিতে বলা হয়, আগামী ৪ এপ্রিল অনলাইনে শিক্ষার্থীদের তথ্য সংবলিত সম্ভাব্য তালিকা মাদ্রাসা শিক্ষা বোর্ডের ওয়েবসাইটে প্রকাশ করা হবে। এই সম্ভাব্য তালিকা থেকে ১৬ এপ্রিল থেকে ২৫ এপ্রিলের মধ্যে নির্ধারিত প্রক্রিয়ায় ফরম পূরণ শেষ করতে হবে।

জানা যায়, আলিম পরীক্ষার বিজ্ঞান বিভাগে অতিরিক্ত বিষয়সহ মোট ৩ হাজার ১২০ টাকা, সাধারণ বিভাগ এবং মুজাব্বিদ মাহির বিভাগে ২ হাজার ৩৪০ টাকা বোর্ড ফি নির্ধারণ করা হয়েছে।

ফি জমা দেওয়ার সর্বশেষ তারিখ ২৮ এপ্রিল। ফি-এর টাকা সোনালী ব্যাংকে জমা দিতে হবে। এছাড়াও জানানো হয়, সব মাদ্রাসা প্রধান এবং সংশ্লিষ্ট সবাইকে আলিম পরীক্ষার আবেদন ফরম পূরণের বিভিন্ন কার্যক্রম নির্দেশনা অনুযায়ী যথাসময়ে সম্পন্ন করতে হবে।

এর আগে ২০২৪ সালের এইচএসসি ও সমমানের পরীক্ষার ফরম পূরণের তারিখ ঘোষণা করেছে শিক্ষা বোর্ড। বৃহস্পতিবার (২১ মার্চ) ঢাকা শিক্ষা বোর্ডের পরীক্ষা নিয়ন্ত্রক অধ্যাপক মো. আবুল বাশার স্বাক্ষরিত এক নির্দেশনায় এ তথ্য জানানো হয়।

নির্দেশনায় বলা হয়, এইচএসসি ও সমমানের পরীক্ষার অনলাইনের ফরম পূরণ কার্যক্রম শুরু হবে আগামী ১৬ এপ্রিল। জরিমানা ছাড়া ফরম পূরণ চলবে ২৫ এপ্রিল পর্যন্ত।

নির্দেশনায় আরও উল্লেখ করা হয়, বিলম্ব ফিসহ আবেদন ২৯ এপ্রিল শুরু হয়ে চলবে ২ মে পর্যন্ত। পরীক্ষা শুরুর সম্ভাব্য তারিখ ৩০ জুন।

ফরম পূরণের ক্ষেত্রে বিজ্ঞান শাখার পরীক্ষার্থীদের জন্য ২ হাজার ৬৮০ টাকা, মানবিক ও ব্যবসায় শিক্ষা শাখায় ২ হাজার ১২০ টাকা করে ফি নির্ধারণ করা হয়েছে।</description><guid isPermaLink="false">https://www.kalbela.com/dainikshiksha/exam/75827</guid><pubDate>Mon, 25 Mar 2024 04:00:03 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75827_1711314261.webp"/></item><item><title>এইচএসসি পরীক্ষার কেন্দ্রের তালিকা প্রকাশ</title><link>https://www.kalbela.com/dainikshiksha/exam/75813</link><description>চলতি বছরের উচ্চমাধ্যমিক সার্টিফিকেট (এইচএসসি) ও সমমান পরীক্ষার কেন্দ্রের তালিকা প্রকাশ করেছে ঢাকা শিক্ষাবোর্ড। রোববার (২৪ মার্চ) ঢাকা শিক্ষা বোর্ডের ওয়েবসাইটে এই তালিকা প্রকাশ করা হয়।

শিক্ষাবোর্ড সূত্রে জানাযায়, চলতি বছরের এইচএসসি পরীক্ষা কবে শুরু হবে তা এখনো চূড়ান্ত হয়নি। তবে আন্তঃশিক্ষা বোর্ড সমন্বয় কমিটি জানিয়েছে, ৩০ জুন পরীক্ষা শুরু হতে পারে।

এর আগে ২০২৪ সালের এইচএসসি ও সমমানের পরীক্ষার ফরম পূরণের তারিখ ঘোষণা করেছে শিক্ষা বোর্ড। বৃহস্পতিবার (২১ মার্চ) ঢাকা শিক্ষা বোর্ডের পরীক্ষা নিয়ন্ত্রক অধ্যাপক মো. আবুল বাশার স্বাক্ষরিত এক নির্দেশনায় এ তথ্য জানানো হয়।

নির্দেশনায় বলা হয়, এইচএসসি ও সমমানের পরীক্ষার অনলাইনের ফরম পূরণ কার্যক্রম শুরু হবে আগামী ১৬ এপ্রিল। জরিমানা ছাড়া ফরম পূরণ চলবে ২৫ এপ্রিল পর্যন্ত।

নির্দেশনায় আরও উল্লেখ করা হয়, বিলম্ব ফিসহ আবেদন ২৯ এপ্রিল শুরু হয়ে চলবে ২ মে পর্যন্ত। পরীক্ষা শুরুর সম্ভাব্য তারিখ ৩০ জুন।

ফরম পূরণের ক্ষেত্রে বিজ্ঞান শাখার পরীক্ষার্থীদের জন্য ২ হাজার ৬৮০ টাকা, মানবিক ও ব্যবসায় শিক্ষা শাখায় ২ হাজার ১২০ টাকা করে ফি নির্ধারণ করা হয়েছে।</description><guid isPermaLink="false">https://www.kalbela.com/dainikshiksha/exam/75813</guid><pubDate>Mon, 25 Mar 2024 02:42:59 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75813_1711312694.webp"/></item><item><title>ঢাবিতে প্রতিদিন ইফতার বিতরণ করছে ছাত্রলীগ </title><link>https://www.kalbela.com/dainikshiksha/campus/75735</link><description>ঢাকা বিশ্ববিদ্যালয়ে (ঢাবি) প্রতিদিনই ইফতার বিতরণ করছে বাংলাদেশ ছাত্রলীগের সমাজসেবা সেল। রমজানের প্রথম দিন থেকে শুরু হয়ে শেষ দিন পর্যন্ত চলবে এই কর্মসূচি। 

সংশ্লিষ্টরা জানান, প্রতিদিন প্রায় হাজার খানেক শিক্ষার্থী ও বিভিন্ন পেশার মানুষের মাঝে এই ইফতার সামগ্রী বিতরণ করা হয়। ছোলা, মুড়ি, চপ, পিয়াজু, খেজুর, শরবতসহ নানা রকম পদ রয়েছে এতে। বিকেল সাড়ে ৫টা থেকে এই ইফতার বিতরণ কার্যক্রম শুরু হয়ে চলে মাগরিবের আজান পর্যন্ত।

ছাত্রলীগ বলছে, প্রধানমন্ত্রী দেশরত্ন শেখ হাসিনার পক্ষ থেকেই পবিত্র মাহে রমজানে শিক্ষার্থী, শ্রমজীবী ও অসহায় মানুষের মাঝে এই কার্যক্রম চলছে। সমাজসেবা সেল থেকে রমজানের ৩০ দিনই এই কর্মসূচি চলমান থাকবে।

এ প্রসঙ্গে ছাত্রলীগের সমাজসেবা সম্পাদক মাহবুবুর রহমান বলেন, প্রধানমন্ত্রী দেশরত্ন শেখ হাসিনার নির্দেশে, বাংলাদেশ ছাত্রলীগের সভাপতি সাদ্দাম হোসেন এবং সাধারণ সম্পাদক শেখ ওয়ালী আসিফ ইনান এর তত্ত্বাবধানে রমজানের ৩০ দিনব্যাপী আমাদের এই কর্মসূচি। ক্যাম্পাসের অসচ্ছল শিক্ষার্থী, দুস্থ-অসহায়, ছিন্নমূল মানুষদের উদ্দেশে আমাদের এই আয়োজন। 

তিনি আরও বলেন, দ্রব্যমূল্য ঊর্ধ্বগতির এই সময়ে বাংলাদেশ ছাত্রলীগ শিক্ষার্থীদের জন্য কিছুটা হলেও স্বস্তির বার্তা নিয়ে এসেছে। এ ছাড়া বাংলাদেশ ছাত্রলীগের প্রত্যেকটি সাংগঠনিক ইউনিট এর নেতাকর্মীরা কেন্দ্রীয় নির্দেশনা অনুযায়ী রমজানে সেহরি ও ইফতার বিতরণসহ বিভিন্ন সামাজিক কার্যক্রম পরিচালনা করছে।</description><guid isPermaLink="false">https://www.kalbela.com/dainikshiksha/campus/75735</guid><pubDate>Sun, 24 Mar 2024 22:21:05 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75735_1711297257.webp"/></item><item><title>বাংলাদেশের নারীদের যুক্তরাজ্যে উচ্চশিক্ষায় বিরাট সুখবর</title><link>https://www.kalbela.com/dainikshiksha/others/75734</link><description>যুক্তরাজ্যের শিক্ষার সুযোগ ও সাংস্কৃতিক সম্পর্ক নিশ্চিতের আন্তর্জাতিক প্রতিষ্ঠান ব্রিটিশ কাউন্সিল সেখানকার বিশ্ববিদ্যালয়গুলোর সঙ্গে সহযোগিতার ভিত্তিতে ‘ব্রিটিশ কাউন্সিল স্কলারশিপ ফর ইউমেন ইন স্টেম’ প্রোগ্রাম চালুর ঘোষণা দিয়েছে। স্টেম (বিজ্ঞান, প্রযুক্তি, প্রকৌশল ও গণিত) বিষয়ে যুক্তরাজ্যে স্নাতকোত্তর করতে আগ্রহী নারীরা এই বৃত্তির জন্য আবেদন করতে পারবেন।

ব্রিটিশ কাউন্সিল জানিয়েছে, গ্লোবাল স্কলারশিপের সুযোগ বৃদ্ধি ও লিঙ্গবৈষম্য কমানোর মাধ্যমে স্টেম বিষয়ে নারীদের সক্ষম করতে একযোগে কাজ করবে ব্রিটিশ কাউন্সিল ও যুক্তরাজ্যের বিশ্ববিদ্যালয়গুলো।

বাংলাদেশসহ দক্ষিণ এশিয়ার বাকি দেশগুলোর স্টেম বিষয়ে অধ্যয়নরত নারী শিক্ষার্থীদের জন্য ২৫টি স্কলারশিপ ঘোষণা করা হয়েছে।

কুইন মেরী ইউনিভার্সিটি অব লন্ডন, অ্যাংলিয়া রাসকিন ইউনিভার্সিটি, গ্রিনিচ ইউনিভার্সিটি, দ্য ইউনিভার্সিটি অব সাউথ্যাম্পটন ও কভেন্ট্রি ইউনিভার্সিটি, যুক্তরাজ্যের এই ৫টি উচ্চ শিক্ষাপ্রতিষ্ঠানে অধ্যায়নের ক্ষেত্রে স্কলারশিপের সুযোগ থাকছে।

যুক্তরাজ্যের সমৃদ্ধ স্টেম খাতে অধ্যয়নের অভিজ্ঞতা কাজে লাগিয়ে নিজ দেশে গবেষণা ও উদ্ভাবন এগিয়ে নিতে এবং এই খাতে নিজেদের ক্যারিয়ার গঠন করতে বৃত্তিপ্রাপ্তদের দক্ষ করে তুলবে এই স্কলারশিপ।

এই স্কলারশিপের আওতায় টিউশন ফি, স্টাইপেন্ড, ভ্রমণ খরচ, ভিসা, হেলথ কভারেজ ফি ও ইংলিশ ল্যাংগুয়েজ সাপোর্ট থাকছে। শিক্ষার্থীরা বিভিন্ন বিষয়ের পাশাপাশি ডেটা সায়েন্স, কম্পিউটার সায়েন্স, ফার্মাসিউটিক্যাল সায়েন্স, ইলেকট্রনিক অ্যান্ড ইলেকট্রিকাল ইঞ্জিনিয়ারিং, মেকানিকাল ইঞ্জিনিয়ারিং, ইঞ্জিনিয়ারিং ম্যানেজমেন্ট, সিভিল ইঞ্জিনিয়ারিং ম্যানেজমেন্ট, ইনটেলিজেন্ট হেলথকেয়ার এবং অ্যাকচুয়ারিয়াল সায়েন্সে পড়ার সুযোগ পাবেন।

এ বিষয়ে ব্রিটিশ কাউন্সিলের হেড অব এডুকেশন বাংলাদেশ তৌফিক হাসান বলেন, বিশ্বের প্রায় অর্ধেক জনংসংখ্যাই নারী, প্রতিনিধিত্ব করছেন গবেষণা ও উদ্ভাবনের ক্ষেত্রে সম্ভাবনাময় মেধাশক্তির। বৈশ্বিক চ্যালেঞ্জ মোকাবিলায় বিজ্ঞান ও গবেষণায় নারীদের পূর্ণ অংশগ্রহণ প্রয়োজন। কেবল ধারণা হিসেবে নয়, বরং মানবজাতির সমৃদ্ধির জন্যই এখন লিঙ্গসমতা নিশ্চিত করা জরুরি। উইমেন ইন স্টেম স্কলারশিপের মতো আমাদের এই উদ্যোগের লক্ষ্য স্টেম বিষয়ে শিক্ষাগ্রহণের ক্ষেত্রে নারীদের আর্থিকভাবে সহযোগিতা প্রদান, তাদের সক্ষমতার বিকাশে সাহায্য করা এবং টেকসই উন্নয়ন লক্ষ্যমাত্রা অর্জনে উল্লেখযোগ্য অবদান নিশ্চিত করা।

২০২০ সাল থেকে এই প্রোগ্রামটি ৩০০টিরও বেশি স্কলারশিপ প্রদান করেছে। বৈশ্বিকভাবে ২০২৩-২৪ সেশনে নির্ধারিত কোর্সে ৯২ জন শিক্ষার্থী এই সুযোগ পেয়েছেন। বিশ্বায়নের এই যুগে নারীদেরকে সফল হতে এবং স্টেম খাত সংশ্লিষ্ট বৈশ্বিক স্বীকৃতি পাওয়ার সুযোগ তৈরি করে দেয়ার ক্ষেত্রে ব্রিটিশ কাউন্সিলের অব্যহত প্রতিশ্রুতির অংশ এই স্কলারশিপ।

এ বছরের মার্চ থেকে এপ্রিল মাসের মধ্যে আবেদন গ্রহণের শেষ সময়, যা বিভিন্ন বিশ্ববিদ্যালয়ের উপর নির্ভর করে পরিবর্তিত হতে পারে। এই প্রোগ্রামে অংশগ্রহণকারী যুক্তরাজ্যের বিশ্ববিদ্যালয়গুলোর পূর্ণাঙ্গ তালিকা, কোর্সের তালিকা, নির্দিষ্ট বিশ্ববিদ্যালয়ে আবেদনের শেষ সময়, ভর্তির ক্ষেত্রে প্রয়োজনীয় যোগ্যতা বা অন্য যেকোনো তথ্যের জন্য নির্দিষ্ট ওয়েবসাইটে (https://www.britishcouncil.in/study-uk/scholarships/womeninstem-scholarship) যোগাযোগ করতে বলা হয়েছে।</description><guid isPermaLink="false">https://www.kalbela.com/dainikshiksha/others/75734</guid><pubDate>Sun, 24 Mar 2024 22:14:07 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75734_1711296847.webp"/></item><item><title>ঢাবিতে সেন্টার ফর চায়না স্টাডিজ উদ্বোধন</title><link>https://www.kalbela.com/dainikshiksha/campus/75717</link><description>ঢাকা বিশ্ববিদ্যালয়ে (ঢাবি) আনুষ্ঠানিকভাবে 'সেন্টার ফর চায়না স্টাডিজ'-এর উদ্বোধন করা হয়েছে। 

রোববার (২৪ মার্চ) বিশ্ববিদ্যালয়ের নবাব নওয়াব আলী চৌধুরী সিনেট ভবন মিলনায়তনে সেন্টারের উদ্বোধনী অনুষ্ঠানে উপাচার্য অধ্যাপক ড. এ এস এম মাকসুদ কামাল-এর সভাপতিত্বে চীনের রাষ্ট্রদূত মি. ইয়াও ওয়েন উপস্থিত ছিলেন।

অনুষ্ঠানে ঢাকা বিশ্ববিদ্যালয়ের প্রো-ভাইস চ্যান্সেলর (প্রশাসন) অধ্যাপক ড. মুহাম্মদ সামাদ, প্রো-ভাইস চ্যান্সেলর (শিক্ষা) অধ্যাপক ড. সীতেশ চন্দ্র বাছার, শাহজালাল বিজ্ঞান ও প্রযুক্তি বিশ্ববিদ্যালয়ের উপাচার্য অধ্যাপক ফরিদ উদ্দিন আহমেদ, নোয়াখালী বিজ্ঞান ও প্রযুক্তি বিশ্ববিদ্যালয়ের উপাচার্য অধ্যাপক ড. মোঃ দিদার-উল-আলম, চীনের সাংহাই ইনস্টিটিউট ফর ইন্টারন্যাশনাল স্টাডিজ-এর প্রেসিডেন্ট অধ্যাপক ড. চেন ডংঝিয়াও, ইস্ট চায়না নরমাল ইউনিভার্সিটির ভাইস প্রেসিডেন্ট অধ্যাপক ড. মু হোংলিয়ান, ইউনান ইউনিভার্সিটির ভাইস প্রেসিডেন্ট অধ্যাপক হু জিনমিং এবং তংজি ইউনিভার্সিটির ও বক্তব্য রাখেন। অধ্যাপক ড. সামসাদ মুর্তুজা অনুষ্ঠান সঞ্চালন করেন। 

উপাচার্য অধ্যাপক ড. এ এস এম মাকসুদ কামাল বলেন, ঢাকা বিশ্ববিদ্যালয় জন্মলগ্ন থেকেই এ দেশের শিক্ষা ও গবেষণার পাশাপাশি রাজনৈতিক, অর্থনৈতিক, সাংস্কৃতিক, সামাজিকসহ সকল ক্ষেত্রে নেতৃত্ব দিয়ে আসছে। 

বাংলাদেশ ও চীনের মধ্যে দীর্ঘদিন ধরে বন্ধুত্বপূর্ণ সম্পর্ক বিরাজমান রয়েছে উল্লেখ করে তিনি বলেন, আমাদের শিক্ষা, গবেষণা, আর্থ-সামাজিক উন্নয়নসহ বিভিন্ন ক্ষেত্রে চীনের সহযোগিতা অব্যাহত রয়েছে। চীনের বিভিন্ন খ্যাতনামা বিশ্ববিদ্যালয় ও শিক্ষা প্রতিষ্ঠানের সঙ্গে যৌথ শিক্ষা ও গবেষণা কার্যক্রম পরিচালনা, শিক্ষক-শিক্ষার্থী বিনিময় এবং নতুন নতুন উদ্ভাবনে সহযোগিতায় ঢাকা বিশ্ববিদ্যালয়ে প্রতিষ্ঠিত এই 'সেন্টার ফর চায়না স্টাডিজ' গুরুত্বপূর্ণ ভূমিকা পালন করবে বলে তিনি আশাবাদ ব্যক্ত করেন।

রাষ্ট্রদূত মি. ইয়াও ওয়েন ঢাকা বিশ্ববিদ্যালয়ে 'সেন্টার ফর চায়না স্টাডিজ' প্রতিষ্ঠার সঙ্গে সংশ্লিষ্ট সকলকে আন্তরিক ধন্যবাদ জানান। তিনি বলেন, চীন ও বাংলাদেশের মধ্যে পারস্পরিক সহযোগিতা বিশেষ করে শিক্ষা, গবেষণা, সাংস্কৃতিক, আর্থ-সামাজিক উন্নয়ন এবং উভয় দেশের দ্বিপাক্ষিক বন্ধুত্বপূর্ণ সম্পর্ক জোরদারের ক্ষেত্রে এই সেন্টার গুরুত্বপূর্ণ ভূমিকা পালন করবে।

এ সময় বিভিন্ন অনুষদের ডিন, বিভিন্ন হলের প্রভোস্ট, বিভাগীয় চেয়ারম্যানবৃন্দ, ইনস্টিটিউটের পরিচালকবৃন্দ, প্রক্টর, অফিস প্রধানগণ এবং চীনের বিভিন্ন বিশ্ববিদ্যালয়ের শিক্ষক ও গবেষকবৃন্দ উপস্থিত ছিলেন।

উল্লেখ্য, অনুষ্ঠানে 'সেন্টার ফর চায়না স্টাডিজ'-এর লক্ষ্য, উদ্দেশ্য ও কার্যক্রম বাস্তবায়নে ঢাকা বিশ্ববিদ্যালয় এবং সাংহাই ইনস্টিটিউট ফর ইন্টারন্যাশনাল স্টাডিজের মধ্যে একটি সমঝোতা স্মারক স্বাক্ষরিত হয়। 

ঢাকা বিশ্ববিদ্যালয়ের উপাচার্য অধ্যাপক ড. এ এস এম মাকসুদ কামাল এবং সাংহাই ইনস্টিটিউট ফর ইন্টারন্যাশনাল স্টাডিজ-এর প্রেসিডেন্ট অধ্যাপক ড. চেন ডংঝিয়াও নিজ নিজ প্রতিষ্ঠানের পক্ষে এই সমঝোতা স্মারক স্বাক্ষর করেন। এ ছাড়া, অনুষ্ঠানে বেশ কয়েকটি 'লেটার অব ইনটেন্ট' স্বাক্ষরিত হয়।</description><guid isPermaLink="false">https://www.kalbela.com/dainikshiksha/campus/75717</guid><pubDate>Sun, 24 Mar 2024 21:03:13 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75717_1711292457.webp"/></item><item><title>একাদশে উপবৃত্তি পাচ্ছেন ৪ লাখ ৮১ হাজার শিক্ষার্থী</title><link>https://www.kalbela.com/dainikshiksha/others/75706</link><description>চলতি শিক্ষাবর্ষে একাদশ শ্রেণিতে উপবৃত্তি পেতে যাচ্ছেন ৪ লাখ ৮১ হাজার ৪৭ শিক্ষার্থী। এবার আবেদন করা শিক্ষার্থীর ৮২ দশমিক ৩২ শতাংশই উপবৃত্তি পাচ্ছেন। এছাড়া প্রতিবন্ধী ও অন্যান্য কোটায় উপবৃত্তি পাচ্ছেন আরও ৬ হাজার ৯৩৬ শিক্ষার্থী।

সম্প্রতি প্রধানমন্ত্রীর শিক্ষা সহায়তা ট্রাস্টের আওতায় বাস্তবায়নাধীন সমন্বিত উপবৃত্তি কর্মসূচি বাস্তবায়ন ও মনিটরিং কমিটির সভায় এ-সংক্রান্ত একটি তালিকা প্রকাশ করা হয়। তালিকার উপাত্ত বিশ্লেষণে এ তথ্য জানা গেছে।

জানা গেছে, একাদশ শ্রেণির মোট ভর্তি হওয়া শিক্ষার্থীর সংখ্যা ১৩ লাখ ৭ হাজার ১৬। তাদের মধ্যে ৫ লাখ ৮৪ হাজার ৩০৮ জন উপবৃত্তির জন্য আবেদন করেন।

সূত্র বলছে, সারা দেশের উপবৃত্তি উপকারভোগী শিক্ষার্থীরা কেন্দ্রীয়ভাবে প্রধানমন্ত্রীর শিক্ষা সহায়তা ট্রাস্ট অফিসের এমআইএস সেলের প্রযুক্তিগত সহায়তায় এইচএসপি ইউনিটের মাধ্যমে নির্বাচিত হয়েছেন। লৈঙ্গিক ভিত্তিতে নয়, বরং দারিদ্র্যের ভিত্তিতে উপকারভোগী শিক্ষার্থী নির্বাচন করা হয়েছে।

শারীরিক প্রতিবন্ধী, তৃতীয় লিঙ্গ, সাবেক ছিটমহলের বাসিন্দা ও বীর মুক্তিযোদ্ধার প্রজন্ম যথাযথ যাচাই-বাছাইয়ের পর সরাসরি এ কর্মসূচিতে অন্তর্ভুক্ত হবে। তবে এক্ষেত্রে যথাযথ কর্তৃপক্ষের দেওয়া সনদ বা প্রত্যয়নপত্রের সত্যায়িত কপি এমআইএসে সংযুক্ত এবং সংরক্ষণ করতে হবে। সব শিক্ষার্থীর ১৭ সংখ্যার অনলাইন জন্মসনদ থাকার বিষয়টি নিশ্চিত করতে হবে।

এর আগে প্রধানমন্ত্রীর শিক্ষাসহায়তা ট্রাস্ট থেকে মাধ্যমিক ও উচ্চশিক্ষা অধিদপ্তর (মাউশি), কারিগরি শিক্ষা অধিদপ্তর ও মাদ্রাসা শিক্ষা অধিদপ্তরের অধীন বিভিন্ন শিক্ষাপ্রতিষ্ঠানে ২০২৩-২৪ শিক্ষাবর্ষে একাদশ শ্রেণিতে ভর্তি অসচ্ছল ও মেধাবী শিক্ষার্থীদের ভর্তি নিশ্চিত করতে ভর্তিসহায়তা করার ঘোষণা দেয় সরকার।

এতে সরকারি, আধা-সরকারি, স্বায়ত্বশাসিত ও সাংবিধানিক প্রতিষ্ঠানে কর্মরত ১৩তম থেকে ২০তম গ্রেডের কর্মচারীদের সন্তানরা আর্থিক অনুদান পাওয়ার জন্য বিবেচিত হবে বলে জানানো হয়।

সাধারণ শিক্ষার্থীদের ক্ষেত্রে মা-বাবা বা অভিভাবকের বার্ষিক আয় দুই লাখ টাকার কম হলেই এ সহায়তা পাওয়ার আবেদন করা যাবে বলে জানানো হয়।

ওই সময় আরও জানানো হয়, শিক্ষার্থীদের জন্য 'ভর্তিসহায়তা নির্দেশিকা' অনুসারে শিক্ষার্থীরা কলেজে ভর্তিতে আর্থিক সহায়তা পাবেন। প্রধানমন্ত্রীর শিক্ষাসহায়তা ট্রাস্ট দরিদ্র ও মেধাবী শিক্ষার্থীদের শিক্ষাপ্রতিষ্ঠানে ভর্তি নিশ্চিতকরণে এ ভর্তিসহায়তা দেওয়া হয়। এছাড়া উচ্চমাধ্যমিক পর্যায়ে ৮ হাজার টাকা টাকা হারে ভর্তিসহায়তা দেওয়া হচ্ছে।

ভর্তিসহায়তা পেতে শিক্ষার্থীদের ছবি, জন্মনিবন্ধন সনদ, অভিভাবকের জাতীয় পরিচয়পত্র, নির্ধারিত ফরমে শিক্ষাপ্রতিষ্ঠানের প্রধানের সুপারিশ প্রয়োজন হয়। আর তৃতীয় ও চতুর্থ শ্রেণির কর্মচারীদের সন্তানদের ক্ষেত্রে মা-বাবা অথবা অভিভাবকদের কর্মরত প্রতিষ্ঠান প্রধানের প্রত্যয়ন বা সুপারিশ প্রয়োজন হয়।</description><guid isPermaLink="false">https://www.kalbela.com/dainikshiksha/others/75706</guid><pubDate>Sun, 24 Mar 2024 19:55:54 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75706_1711288554.webp"/></item><item><title>এবার নববর্ষ উদযাপনে ঢাবিতে মানতে হবে যেসব নির্দেশনা</title><link>https://www.kalbela.com/dainikshiksha/campus/75646</link><description>ঢাকা বিশ্ববিদ্যালয় (ঢাবি) বাংলা নববর্ষ-১৪৩১ উৎসবমুখর পরিবেশে উদযাপনের লক্ষ্যে কর্তৃপক্ষ বিভিন্ন কর্মসূচি ও সিদ্ধান্ত গ্রহণ করেছে। 

বিশ্ববিদ্যালয় ক্যাম্পাসে সুষ্ঠু ও শান্তিপূর্ণভাবে নববর্ষ উদযাপনের জন্য উপাচার্য অধ্যাপক ড. এ এস এম মাকসুদ কামাল সকলের প্রতি আহ্বান জানিয়েছেন। 

এ লক্ষ্যে রবিবার (২৪ মার্চ) নবাব নওয়াব আলী চৌধুরী সিনেট ভবনে অনুষ্ঠিত সভায় সভাপতির বক্তব্যে উপাচার্য এই আহ্বান জানান।

সভায় বিশ্ববিদ্যালয়ের প্রো-ভাইস চ্যান্সেলর (প্রশাসন) অধ্যাপক ড. মুহাম্মদ সামাদ, কোশাধ্যক্ষ অধ্যাপক মমতাজ উদ্দিন আহমেদ, রেজিস্ট্রার, সিনেট-সিন্ডিকেট সদস্য, বিভিন্ন অনুষদের ডিন, বিভিন্ন হলের প্রভোস্ট, বিভাগীয় চেয়ারম্যানবৃন্দ, ইনস্টিটিউটের পরিচালকবৃন্দ, প্রক্টর, অফিস প্রধানগণ এবং বিভিন্ন সমিতির প্রতিনিধিবর্গ উপস্থিত ছিলেন।

বাংলা নববর্ষ উদ্‌যাপন উপলক্ষ্যে 'আমরা তো তিমিরবিনাশী' প্রতিপাদ্য নিয়ে এবছর মঙ্গল শোভাযাত্রা চারুকলা অনুষদ থেকে সকাল ৯টায় বের করা হবে। মঙ্গল শোভাযাত্রা শাহবাগ মোড় হয়ে শিশুপার্কের সামনে থেকে ঘুরে পুনরায় শাহবাগ হয়ে ছাত্র-শিক্ষক কেন্দ্রে গিয়ে শেষ হবে।

পহেলা বৈশাখে বিশ্ববিদ্যালয় ক্যাম্পাসে কোন ধরনের মুখোশ পরা এবং ব্যাগ বহন করা যাবে না। তবে চারুকলা অনুষদ কর্তৃক প্রস্তুতকৃত মুখোশ হাতে নিয়ে প্রদর্শন করা যাবে। বিশ্ববিদ্যালয় ক্যাম্পাসে ভূভুজিলা বাঁশি বাজানো ও বিক্রি করা থেকে বিরত থাকার জন্য সকলের প্রতি অনুরোধ জানানো হয়েছে।

ক্যাম্পাসে নববর্ষের দিন সকল ধরনের অনুষ্ঠান বিকাল ৫টার মধ্যে শেষ করতে হবে। নববর্ষের দিন ক্যাম্পাসে অপরাহ্ন ৫টা পর্যন্ত প্রবেশ করা যাবে। ৫টার পর কোনোভাবেই প্রবেশ করা যাবে না, শুধু বের হওয়া যাবে। নববর্ষের আগের দিন ১৩ এপ্রিল শনিবার সন্ধ্যা ৭টার পর ক্যাম্পাসে বিশ্ববিদ্যালয়ের স্টিকারযুক্ত গাড়ি ছাড়া অন্য কোন গাড়ি প্রবেশ করতে পারবে না। নববর্ষের দিন ক্যাম্পাসে কোন ধরনের যানবাহন চালানো যাবে না এবং মোটরসাইকেল চালানো সম্পূর্ণ নিষেধ। বিশ্ববিদ্যালয় ক্যাম্পাসে বসবাসরত কোন ব্যক্তি নিজস্ব গাড়ি নিয়ে যাতায়াতের জন্য শুধু নীলক্ষেত মোড় সংলগ্ন গেইট ও পলাশী মোড় সংলগ্ন গেইট ব্যবহার করতে পারবেন। এ দিন ছাত্র-শিক্ষক কেন্দ্রের সম্মুখস্থ রাজু ভাস্কর্যের পেছনে সোহরাওয়ার্দী উদ্যানের গেইট বন্ধ থাকবে বলে জানিয়েছে বিশ্ববিদ্যালয় প্রশাসন।

বিশ্ববিদ্যালয় ক্যাম্পাসে আগত ব্যক্তিবর্গ সোহরাওয়ার্দী উদ্যানে প্রবেশের জন্য চারুকলা অনুষদ সম্মুখস্থ ছবির হাটের গেইট, বাংলা অ্যাকাডেমির সম্মুখস্থ সোহরাওয়ার্দী উদ্যানের গেইট ও ইঞ্জিনিয়ারিং ইনস্টিটিউট সংলগ্ন গেইট ব্যবহার করতে পারবেন। সোহরাওয়ার্দী উদ্যান থেকে প্রস্থানের পথ হিসেবে ইঞ্জিনিয়ারিং ইনস্টিটিউট সংলগ্ন গেইট, রমনা কালী মন্দির সংলগ্ন গেইট ও বাংলা অ্যাকাডেমির সম্মুখস্থ সোহরাওয়ার্দী উদ্যানের গেইট ব্যবহার করা যাবে।

ছাত্র-শিক্ষক কেন্দ্রের সম্মুখে বিশ্ববিদ্যালয়ের হেল্প ডেস্ক, কন্ট্রোল রুম এবং অস্থায়ী মেডিকেল ক্যাম্প থাকবে। হাজী মুহম্মদ মুহসীন হল মাঠ সংলগ্ন এলাকা, ছাত্র-শিক্ষক কেন্দ্র সংলগ্ন এলাকা, দোয়েল চত্বরের আশে-পাশের এলাকা ও কার্জন হল এলাকায় মোবাইল পাবলিক টয়লেট স্থাপন করা হবে।

সভায় নববর্ষের দিন নিরাপত্তার স্বার্থে বিশ্ববিদ্যালয় ক্যাম্পাসে পর্যাপ্ত সিসি ক্যামেরা ও আর্চওয়ে স্থাপন করে তা মনিটরিং করার জন্য পুলিশ কর্তৃপক্ষকে অনুরোধ জানানো হয়েছে।

বাংলা নববর্ষ উদ্‌যাপনের কর্মসূচি সুষ্ঠুভাবে পরিচালনার উদ্দেশ্যে সভায় প্রো-ভাইস চ্যান্সেলর (প্রশাসন) অধ্যাপক ড. মুহাম্মদ সামাদকে আহ্বায়ক করে ৯-সদস্যবিশিষ্ট কেন্দ্রীয় সমন্বয় কমিটি গঠন করা হয়েছে। চারুকলা অনুষদের ডিন অধ্যাপক নিসার হোসেন এই কমিটির সদস্য-সচিবের দায়িত্ব পালন করবেন।

সভায়, কেন্দ্রীয় কমিটি ছাড়াও সুষ্ঠু ও শান্তিপূর্ণভাবে নববর্ষ উদ্যাপনের লক্ষ্যে ২টি উপ-কমিটি গঠন করা হয়। এগুলো হচ্ছে-শৃঙ্খলা উপ-কমিটি ও মঙ্গল শোভাযাত্রা উপ-কমিটি। ১১-সদস্যবিশিষ্ট শৃঙ্খলা উপ-কমিটির আহ্বায়ক বিশ্ববিদ্যালয়ের প্রক্টর অধ্যাপক ড. মো. মাকসুদুর রহমান এবং সদস্য-সচিব সহকারী প্রক্টর অধ্যাপক ড. লিটন কুমার সাহা। 

৩২-সদস্যবিশিষ্ট মঙ্গল শোভাযাত্রা উপ-কমিটির আহ্বায়ক চারুকলা অনুষদের ডিন অধ্যাপক নিসার হোসেন এবং সদস্য-সচিব সহকারী প্রক্টর মো: নাজির হোসেন খান।

 </description><guid isPermaLink="false">https://www.kalbela.com/dainikshiksha/campus/75646</guid><pubDate>Sun, 24 Mar 2024 15:56:42 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75646_1711274202.webp"/></item><item><title>ইউএইতে ফুল ফান্ডেড বৃত্তি, আবেদন শেষ ৩০ এপ্রিল</title><link>https://www.kalbela.com/dainikshiksha/others/75605</link><description>বিদেশি শিক্ষার্থীদের বৃত্তি দিচ্ছে সংযুক্ত আরব আমিরাতের (ইউএই) খলিফা বিশ্ববিদ্যালয়। যুক্তরাজ্যভিত্তিক শিক্ষা ও গবেষণা প্রতিষ্ঠান কোয়াককোয়ারেলি সায়মন্ডসের (কিউএস) ২০২৩ সালের র‍্যাঙ্কিংয়ে খলিফা বিশ্ববিদ্যালয়ের অবস্থান ১৮১। দেশটির আমির খলিফা বিন জায়েদ আল নাহিয়ান ২০০৭ সালে শারজায় খলিফা বিশ্ববিদ্যালয় প্রতিষ্ঠা করেন।

বিদেশি ও দেশি শিক্ষার্থীদের জন্য ২০২৪ সালে ফুল ফান্ডেড বৃত্তি দিচ্ছে বিশ্ববিদ্যালয়টি। এছাড়া আবাসন খরচ, বিমানে যাতায়াতের খরচসহ নানা সুযোগ-সুবিধাও আছে। বাংলাদেশি শিক্ষার্থীরাও এ বৃত্তির জন্য আবেদন করতে পারবেন।

যেসব সুযোগ-সুবিধা দিচ্ছে খলিফা বিশ্ববিদ্যালয়:

► সম্পূর্ণ বিনা বেতনে পড়াশোনার সুযোগ
► মাসে মাসে উপবৃত্তি
► স্বাস্থ্য ভাতা
► গবেষণা ভাতা
► আবাসনের সুবিধা
► যাতায়াতের জন্য বিমানভাড়া
► ভিসা আবেদনের ফি

আবেদনের জন্যে লাগবে যেসব যোগ্যতা:

► স্নাতকোত্তরের জন্য স্নাতক এবং পিএইচডির জন্য স্নাতকোত্তর ডিগ্রিধারী থাকতে হবে।
► অ্যাকাডেমিক ফলাফল ভালো থাকতে হবে।
► ইংরেজি ভাষায় দক্ষতার পাশাপাশি সনদ থাকতে হবে। আইইএলটিএসে স্কোর থাকতে হবে ৬ দশমিক ৫।
► স্যাট-এ স্কোর ১৫৫০।
► টোয়েফলে (ইন্টারনেট-বেসড টেস্ট) স্কোর ৯১।
► স্টেটমেন্ট অব পারপাস-এসওপি (৫০০ থেকে ১০০০ শব্দ)।
► বিশ্ববিদ্যালয়ে ভর্তির সব প্রয়োজনীয়তা পূরণ করতে হবে।
► রেফারেন্স লেটার দুটি।

২০২৩-২৪ শিক্ষাবর্ষের খলিফা বৃত্তির আবেদনের শেষ সময় আগামী ৩০ এপ্রিল। আগ্রহীদের অনলাইনে আবেদন করতে হবে। আবেদনের বিস্তারিত জানতে এই লিংকে ক্লিক করুন।

 </description><guid isPermaLink="false">https://www.kalbela.com/dainikshiksha/others/75605</guid><pubDate>Sun, 24 Mar 2024 11:44:31 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75605_1711259071.webp"/></item></channel></rss>