<?xml version="1.0" encoding="utf-8"?><rss version="2.0" 
                    xml:base="https://www.kalbela.com/" 
                    xmlns:atom="http://www.w3.org/2005/Atom" 
                    xmlns:dc="http://purl.org/dc/elements/1.1/" 
                    xmlns:media="http://search.yahoo.com/mrss/"
                    xmlns:content="http://purl.org/rss/1.0/modules/content/"><channel><title>Kalbela News | RSS Feed</title><description>RSS feed of politics topics</description><link>https://www.kalbela.com</link><image>
							<title>Kalbela News | RSS Feed</title>
							<url>https://www.kalbela.com/templates/web-view/images/main-logo.png</url>
							<link>https://www.kalbela.com</link>
						</image><atom:link href="https://www.kalbela.com/rss/politics-rss.xml" rel="self" type="application/rss+xml" /><dc:language>bn-bd</dc:language><dc:creator>Kalbela News (info@kalbela.com)</dc:creator><dc:rights>Copyright 2024 kalbela.com</dc:rights><dc:date>2024-03-25T22:00:43+06:00</dc:date><lastBuildDate>Mon, 25 Mar 2024 22:00:43 +0600</lastBuildDate><item><title>দাবি আদায়ে লড়াই চালিয়ে যেতে হবে : মান্না</title><link>https://www.kalbela.com/politics/75968</link><description>নাগরিক ঐক্যের সভাপতি মাহমুদুর রহমান মান্না বলেছেন, যে কোনো পরিস্থিতিতেই হোক ৭ জানুয়ারিকে কেন্দ্র করে যে লড়াই চালিয়ে যাচ্ছি। তা চালিয়ে যেতে হবে। আমরা ৭ জানুয়ারি হারিনি। এ দেশের জনগণ আমাদের যে সমর্থন দিয়েছেন তা বিশ্বের কোথাও হয়েছে কি না, আমার জানা নেই।

সোমবার (২৫ মার্চ) রাজধানীতে এক অনুষ্ঠানে তিনি এসব কথা বলেন। দেশবরেণ্য রাজনীতিবিদ ও বিশিষ্ট নাগরিকদের সম্মানে রাজধানীর মালিবাগ স্কাই সিটি হোটেলে এই ইফতার ও দোয়া মাহফিলের আয়োজন করে ১২ দলীয় জোট।

অনুষ্ঠানে জামায়াতে ইসলামীর কেন্দ্রীয় আমির ডা. শফিকুর রহমান বলেন, জালিমের কারাগার থেকে রমজানের আগেই বের হয়েছি। নেতাকর্মীরা আন্দোলনে ছিল। একটি সশস্ত্র সিন্ডিকেট আর সন্ত্রাসের বিরুদ্ধে নিরীহ জনগণের প্রতিবাদ এর চেয়ে বেশি আর কি হবে? দেশের জনগণ সঠিকভাবে এর প্রতিবাদ করেছে। সরকার বিভিন্ন কায়দায় এ নির্বাচনকে নির্বাচন হিসেবে বিশ্বের দরবারে তুলে ধরার চেষ্টা করেছে। কিন্তু তাদের সকল চেষ্টা ব্যর্থ হয়েছে। নিজ দল থেকে স্বতন্ত্র প্রার্থী দিয়েছে আবার বিরোধী দলের সাথে বসে পিঠা ভাগাভাগি করেছে। বিশ্বে এমন উদার গণতন্ত্র দেখেছে বলে আমার মনে হয় না। সে গণতন্ত্রকে আমরা ধিক্কার জানাই।

এ আন্দোলনের পরাজয় হয়নি জানিয়ে তিনি বলেন, যারা জনগণের ভোট ছিনতাই করেছে পরাজয় তাদের হয়েছে। ইতিহাসে এ দায় তারা কখনো মুছতে পারবে না। জনগণ আমাদের সঙ্গে আছে আমার কিছুই হারাইনি। যারা সংসদ ছিনতাই করেছে তাদের কাছ থেকে জনগণের অধিকার ছিনিয়ে আনতে আমাদের এ আন্দোলন অব্যাহত থাকবে ইনশাআল্লাহ।

জাতীয় পার্টির (জাফর) চেয়ারম্যান ও ১২ দলীয় জোট প্রধান মোস্তফা জামাল হায়দারের সভাপতিত্বে ও বাংলাদেশ জাতীয় দলের চেয়ারম্যান ও ১২ দলীয় জোটের সমন্বয়ক সৈয়দ এহসানুল হুদার সঞ্চালনায় অনুষ্ঠানে ভার্চুয়ালি প্রধান অতিথির বক্তব্য রাখেন বিএনপির ভারপ্রাপ্ত চেয়ারম্যান তারেক রহমান।

আরও বক্তব্য দেন স্থায়ী কমিটির সদস্য নজরুল ইসলাম খান। স্বাগত বক্তব্য রাখেন ১২ দলীয় জোটের মুখপাত্র শাহদাত হোসেন সেলিম।

১২ দলীয় জোটের ইফতারে অংশ নেন বিএনপির স্থায়ী কমিটির সদস্য গয়েশ্বর চন্দ্র রায়, ড. আব্দুল মঈন খান, আমীর খসরু মাহমুদ চৌধুরী, ভাইস চেয়ারম্যান শামসুজ্জামান দুদু, অ্যাডভোকেট জয়নাল আবেদীন, যুগ্ম মহাসচিব ব্যারিস্টার মাহবুব উদ্দিন খোকন, জামায়াতে ইসলামীর সহকারী সেক্রেটারি জেনারেল আবদুল হালিম, গণফোরামের সাধারণ সম্পাদক সুব্রত চৌধুরী, জাগপার একাংশের সভাপতি বীর মুক্তিযোদ্ধা খন্দকার লুৎফর রহমান, জাতীয় পার্টির মহাসচিব আহসান হাবিব লিংকন, গণঅধিকার পরিষদ একাংশের আহ্বায়ক কর্নেল ড. মশিউজ্জামান, জাগপার সিনিয়র সহসভাপতি রাশেদ প্রধান, কল্যাণ পার্টির মহাসচিব মুহাম্মদ আবু হানিফ, গণঅধিকার পরিষদ একাংশের সভাপতি নুরুল হক নুর, জমিয়তে উলামায়ে ইসলামের মুফতি গোলাম মহিউদ্দিন ইকরাম, লেবার পার্টির চেয়ারম্যান লায়ন ফারুক রহমান, কল্যাণ পার্টির চেয়ারম্যান শামসুদ্দিন পারভেজ, ইসলামী ঐক্যজোটের মহাসচিব আব্দুল করিম, ইসলামিক পার্টির মহাসচিব আবুল কাশেম, জমিয়তে উলামায়ে ইসলামের মনসুরুল হাসান রায়পুরী প্রমুখ।</description><guid isPermaLink="false">https://www.kalbela.com/politics/75968</guid><pubDate>Mon, 25 Mar 2024 21:08:11 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75968_1711378525.webp"/></item><item><title>‘সবকিছু পুইড়্যা যাগ, আমার মা তো আছে!’</title><link>https://www.kalbela.com/politics/75962</link><description>রাজধানীর টিঅ্যান্ডটি মাঠের পাশে বনানীর গোডাউন বস্তিতে গতকাল রোববার আগুন লাগে। প্রায় দেড় ঘণ্টার চেষ্টায় আগুন নিয়ন্ত্রণে আনতে সক্ষম হয় ফায়ার সার্ভিসের সদস্যরা। 

এই অগ্নিকাণ্ডে বস্তিতে থাকা মানুষজনের জিনিসপত্র পুড়ে ছাই হয়ে গেছে। এ সময় আগুনে মূল্যবান জিনিসপত্র পুড়ে যাওয়ায় অনেককেই বিলাপ করতে দেখা যায়। কিন্তু এ সময় দেখা যায় ছোট্ট একটা মেয়ে মাথায় একটি ব্যাগ নিয়ে হাসিমুখে হেঁটে যাচ্ছে। কষ্টের মাঝেও শিশুটির হাসিমুখে বলা কথাগুলো এরইমধ্যে সামাজিক যোগাযোগমাধ্যমে ভাইরাল হয়েছে। 

সব কিছু পুড়ে ছাই হওয়ার পরও হাসির কারণ জানতে চেয়ে এক সাংবাদিকের প্রশ্নের জবাবে মেয়েটি বলে, ‘হাসমু না, আমার মা বাঁচছে এডাই বেশি আর কিচ্ছু লাগতো না। সবকিছু পুইড়্যা যাগ গা, আমার মা তো আছে!’

প্রসঙ্গত, গতকাল রোববার বিকেল ৪টার দিকে রাজধানীর বনানীর গোডাউন বস্তিতে আগুন লাগে। খবর পেয়ে ফায়ার সার্ভিসের ১২টি ইউনিট দেড় ঘণ্টার চেষ্টায় আগুন নিয়ন্ত্রণে আনতে সক্ষম হয়। আগুনে দুইশর বেশি ঘর পুড়ে যায়। এ ছাড়া আগুন ছড়িয়ে পড়া ঠেকাতে একশর মতো ঘর ভেঙে ফেলা হয়। 

ফায়ার সার্ভিসের উপপরিচালক (পরিকল্পনা) মো. আক্তারুজ্জামান জানান, বস্তিতে আগুনে ৪০-৫০টার মতো ঘর পুড়েছে বলে প্রাথমিকভাবে জানা গেছে। </description><guid isPermaLink="false">https://www.kalbela.com/politics/75962</guid><pubDate>Mon, 25 Mar 2024 20:31:54 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75962_1711376662.webp"/></item><item><title>বাংলাদেশের সুখের অধঃপতন হচ্ছে : জি এম কাদের</title><link>https://www.kalbela.com/politics/75939</link><description>যেভাবে অধঃপতন হচ্ছে এ রকম চলতে থাকলে কিছুদিনের মধ্যেই আমরা সবচেয়ে অসুখী দেশ হিসেবে গণ্য হতে পারি বলে আশংকা আছে বলে মন্তব্য করেছেন জাতীয় পার্টি চেয়ারম্যান ও বিরোধী দলের নেতা জি এম কাদের।

সোমবার (২৫ মার্চ) রাজধানীর এজিবি কলোনি কমিউনিটি সেন্টারে জাতীয় পার্টি ঢাকা মহানগর দক্ষিণের পরিচিতি সভায় প্রধান অতিথির বক্তব্যে তিনি এ মন্তব্য করেন।
 
সুশাসনে অভাব হলে সুখের অভাব হয় এ কথা উল্লেখ করে বিরোধী দলের এই নেতা বলেন,


বাংলাদেশের সুখের অধঃপতন হচ্ছে। সরকারকে জবাবদিহিতা করার কোনো কার্যকর ব্যবস্থা নেই। ফলশ্রুতিতে, দেখা যাচ্ছে সার্বিকভাবে দেশে প্রায় সকল পর্যায়ে জবাবদিহিতার অভাব। স্বজনপ্রীতি আর দলীয়করণের মাধ্যমে সাধারণ মানুষের মাঝে বৈষম্য সৃষ্টি করা হয়েছে।


তিনি বলেন, সুশাসন নেই কোথাও। এ কারণেই দেশের মানুষ তার প্রাপ্য অধিকার বঞ্চিত হচ্ছে। তৃণমূল থেকে সর্বোচ্চ আসন পর্যন্ত কোথাও জবাবদিহিতা নেই। দায়ীদের বিরুদ্ধে ব্যবস্থা নেওয়া হয় না, তাই বেড়েই চলছে অনিয়ম আর দুর্নীতি।

বিশ্বের ১৪৩টি দেশের মধ্যে এবার সুখী দেশের তালিকায় বাংলাদেশের অবস্থান ১২৯তম হওয়ার উদ্বেগ প্রকাশ করে জি এম কাদের বলেন,  সুখ থেকে আমরা কতটা পিছিয়ে যাচ্ছি তা এই রিপোর্ট থেকেই প্রমাণ হয়। এই রিপোর্ট অনুযায়ী, প্রতিবেশী নেপাল ৯৩, পাকিস্তান ১০৮, মিয়ানমার ১১৮, ভারত ১২৬ ও শ্রীলংকা ১২৮তম স্থানে। প্রতিবেশী সব দেশের থেকেই পিছিয়ে আছি আমরা। স্বাভাবিক কারণে, আফগানিস্তান ১৪৩তম হয়ে সবচেয়ে অসুখী দেশ হিসেবে বিবেচিত হচ্ছে।

দুর্নীতির বিস্তার অপ্রতিরোধ্য গতিতে এগিয়ে চলছে মন্তব্য করে তিনি বলেন, দেশে দুর্নীতির বিস্তার লাভ করছে প্রতিদিন। অনিয়ম ও দুর্নীতির কারণে জনজীবন দুর্বিষহ হয়ে উঠছে। সরকারিভাবে বেঁধে দেওয়া ২৯টি পণ্যের কোনোটিই নির্ধারিত মূল্যে বিক্রি হচ্ছে না। ভোক্তাদের অভিযোগ, রমজানে নিত্যপণ্যের দাম কমানোর নামে সাধারণ মানুষের সাথে প্রতারণা করা হচ্ছে। সরকারের আশ্বাসে আর মানুষের বিশ্বাস নেই।

তিনি আরও বলেন, যারা সিন্ডিকেট করে হাজার কোটি টাকা মুনাফা করে, তাদের বিরুদ্ধে ব্যবস্থা নিতে পারে না সরকার। সাধারণ মানুষের প্রশ্ন সরকার কী সিন্ডিকেটের কাছে জিম্মি? সরকার কী সিন্ডিকেটকে ভয় পায়? নাকি সিন্ডিকেটের সদস্যরাই সরকার পরিচালনা করে? সাধারণ মানুষ জানতে চায়, সিন্ডিকেটের সাথে সরকারের কী সম্পর্ক? কিশোর গ্যাংয়ের দৌরাত্ম্যে সাধারণ মানুষ দিশেহারা। কিশোর গ্যাংয়ের সন্ত্রাস ও চাঁদাবাজি থেকে মানুষ মুক্তি চায়।

সরকার সমর্থকদের ছত্রছায়ায় কিশোর গ্যাং সৃষ্টি হচ্ছে মন্তব্য করে তিনি বলেন, রাজনৈতিক মদদে কিশোর গ্যাং নামে উঠতি কিশোরদের জীবন ধ্বংস করে দেওয়া হচ্ছে। যারা কিশোর গাং সৃষ্টি করেছে তাদের বিরুদ্ধে ব্যবস্থা না নিলে ভবিষ্যতে ভয়াবহ অবস্থা সৃষ্টি হবে।

জাতীয় পার্টির প্রেসিডিয়াম সদস্য ও ঢাকা মহানগর দক্ষিণের আহ্বায়ক জহিরুল আলম রুবেলের সভাপতিত্বে অনুষ্ঠিত ইফতার মাহফিল ও দোয়া অনুষ্ঠানে উপস্থিত ছিলেন প্রেসিডিয়াম সদস্য হাজী সাইফুদ্দিন আহমেদ মিলন, অ্যাডভোকেট মো. রেজাউল ইসলাম ভূঁইয়া, জহিরুল ইসলাম জহির, মোস্তফা আল মাহমুদ, শেরিফা কাদের, মো. খলিলুর রহমান খলিল, ইঞ্জিনিয়ার মনির আহমেদ, মো. আরিফুর রহমান খান, সুলতান আহমেদ সেলিম প্রমুখ।</description><guid isPermaLink="false">https://www.kalbela.com/politics/75939</guid><pubDate>Mon, 25 Mar 2024 19:39:57 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75939_1711371211.webp"/></item><item><title>বিএনপির কারণে ২৫ মার্চ গণহত্যার স্বীকৃতি পায়নি : কাদের</title><link>https://www.kalbela.com/politics/75933</link><description>আওয়ামী লীগের সাধারণ সম্পাদক ও সড়ক পরিবহন ও সেতুমন্ত্রী ওবায়দুল কাদের বলেছেন, বিএনপির কারণে ২৫ মার্চ গণহত্যার স্বীকৃতি পায়নি। 

সোমবার ‘২৫ মার্চ-গণহত্যা দিবস’ স্মরণে রাজধানীর গুলিস্তানের ২৩ বঙ্গবন্ধু অ্যাভিনিউর কেন্দ্রীয় কার্যালয়ের সামনে ঢাকা মহানগর উত্তর ও দক্ষিণ আওয়ামী লীগ আয়োজিত আলোচনা সভায় প্রধান অতিথির বক্তব্যে এ মন্তব্য করেন তিনি। 

সভায় সভাপতিত্ব করেন দক্ষিণ আওয়ামী লীগের সভাপতি আবু আহমেদ মন্নাফী, সঞ্চালনা করেন ঢাকা উত্তরের সাধারণ সম্পাদক এসএম মান্নান কচি।

সেতুমন্ত্রী বলেন, বিএনপির মুক্তিযোদ্ধা সমাবেশ, ভুয়া মুক্তিযোদ্ধাদের সমাবেশ। সেখানে হাতেগোনা কয়েকজন মুক্তিযোদ্ধা ছিল। যারা মুক্তিযুদ্ধের চেতনায় বিশ্বাস করে না, তারা কীসের মুক্তিযোদ্ধা। বিএনপির কারণে ২৫ মার্চ গণহত্যার স্বীকৃতি পায়নি।

এ সময় পররাষ্ট্রমন্ত্রী ড. হাছান মাহমুদ বিএনপির উদ্দেশে বলেন, ভারতের পেঁয়াজ দিয়ে পেঁয়াজু খায়, ভারতের গরুর মাংস দিয়ে সেহরি খায়, ভারতের শাড়ি পরে স্ত্রীরা সাজে, কিন্তু বয়কটের ডাক দেয়। তারা (বিএনপি) ভারতীয় পণ্য বয়কটের নামে মানুষের সঙ্গে তামাশা করছে। বাংলাদেশকে অস্থিতিশীল করার জন্য তারা চেষ্টা করছে।

তিনি বলেন, ২৫ মার্চ যে গণহত্যা হয়েছে, একদিনে এত বড় হত্যা ইতিহাসে বিরল। রিকশাচালক, পিলখানা, ঢাকা বিশ্ববিদ্যালয়ে হত্যাকাণ্ড চালানো হয়েছিল। যা পৃথিবীর ইতিহাসে বিরল। বঙ্গবন্ধুকে হত্যার পর সকল গণহত্যার আলামত নষ্ট করা হয়েছিল। জিয়াউর রহমান শাহ আজিজকে প্রধানমন্ত্রী বানিয়েছিল। যিনি মুক্তিযুদ্ধ চলাকালে পাকিস্তানের প্রতিনিধি দলের প্রধান হয়ে জাতিসংঘে গিয়ে মুক্তিযুদ্ধের বিরুদ্ধে বক্তব্য রেখেছিল।

পররাষ্ট্রমন্ত্রী আরও বলেন, যারা বুদ্ধিজীবী হত্যা করেছিল, যারা সবুজ পতাকার বদলে পাকিস্তানি চার তারকা চেয়েছিল, বেগম খালেদা জিয়া সেই জামায়াতে ইসলামি নেতাদের মন্ত্রী বানিয়েছিল। যারা লাল-সবুজ পতাকা চায়নি, তাদের গাড়িতে লাল-সবুজ পতাকা দিয়েছিল। যেখানে ত্রিশ লাখের তুলনায় আরও কম মানুষ হত্যার শিকার হয়েছে, সেগুলোও স্বীকৃতি পেয়েছে। ’৭৫-এর পরবর্তীতে গণহত্যার প্রমাণ মুছে দিয়েছিল। জিয়াউর রহমানের স্ত্রী বেগম খালেদা জিয়াই ত্রিশ লাখের ব্যাপারে সন্দেহ প্রকাশ করেছিল।

সভায় আরও বক্তব্য রাখেন, আওয়ামী লীগের সভাপতিমণ্ডলীর সদস্য কামরুল ইসলাম, মোস্তফা জালাল মহিউদ্দিন, যুগ্ম সাধারণ সম্পাদক মাহবুবউল-আলম হানিফ, আ ফ ম বাহাউদ্দীন নাছিম, মুক্তিযুদ্ধবিষয়ক সম্পাদক মৃণাল কান্তি দাস, কার্যনির্বাহী সদস্য সানজিদা খানম, যুবলীগের চেয়ারম্যান শেখ ফজলে শামস পরশ, কৃষক লীগের সভাপতি কৃষিবিদ সমীর চন্দ প্রমুখ। </description><guid isPermaLink="false">https://www.kalbela.com/politics/75933</guid><pubDate>Mon, 25 Mar 2024 19:16:19 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75933_1711367895.webp"/></item><item><title>রাজধানীতে আওয়ামী লীগের সমাবেশ শুরু</title><link>https://www.kalbela.com/politics/75902</link><description>২৫ মার্চ গণহত্যা দিবস উপলক্ষে রাজধানীর বঙ্গবন্ধু এভিনিউয়ে আওয়ামী লীগের সমাবেশ শুরু হয়েছে। সোমবার (২৫ মার্চ) বেলা ২টার দিকে এ সমাবেশ শুরু হয়।

ঢাকা মহানগর দক্ষিণ আওয়ামী লীগ আয়োজিত সমাবেশে প্রধান অতিথি হিসেবে উপস্থিত থাকবেন আওয়ামী লীগের সাধারণ সম্পাদক ওবায়দুল কাদের।

আওয়ামী লীগের নেতাকর্মীরা দুপুরের আগেই মিছিল নিয়ে দলে দলে সমাবেশস্থলে জড়ো হতে শুরু করেন। সমাবেশের কারণে বঙ্গবন্ধু এভিনিউসহ গুলিস্তানের আশপাশের সড়কে তীব্র যানজটের সৃষ্টি হয়েছে।

ঢাকা মহানগর দক্ষিণ আওয়ামী লীগের সাধারণ সম্পাদক এস এম মান্নান কচির সঞ্চালনায় সমাবেশে শুভেচ্ছা বক্তব্য দেন ঢাকা মহানগর দক্ষিণ আওয়ামী লীগের সভাপতি আবু আহমেদ মান্নাফি। 

এসময় আরও উপস্থিত আছেন ঢাকা মহানগর উত্তর আওয়ামী লীগের সাধারণ সম্পাদক বজলুর রহমান, মহানগর দক্ষিণ আওয়ামী লীগের সাধারণ সম্পাদক হুমায়ুন কবির, যুবলীগের সভাপতি শেখ ফজলে শামস পরশ, মহিলা আওয়ামী লীগের সভাপতি মেহের আফরোজ প্রমুখ।</description><guid isPermaLink="false">https://www.kalbela.com/politics/75902</guid><pubDate>Mon, 25 Mar 2024 16:16:05 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75902_1711361765.webp"/></item><item><title>শেখ হাসিনা জন্মেছিলেন বলেই যুদ্ধাপরাধীদের বিচার সম্ভব হয়েছে : পরশ</title><link>https://www.kalbela.com/politics/75900</link><description>বাংলাদেশ আওয়ামী যুবলীগ চেয়ারম্যান শেখ ফজলে শামস্ পরশ বলেছেন, শেখ হাসিনা ছাড়া অন্য কোনো সরকার যুদ্ধাপরাধীদের বিচারের উদ্যোগ নেয়নি। শুধু তাই নয়, জিয়াউর রহমান এবং খালেদা জিয়া স্বীকৃত এবং স্বঘোষিত খুনিদের নাগরিকত্ব, মন্ত্রীত্ব সবই দিয়েছে। আজকে যে দল গণতন্ত্রের জন্য কান্না-কাটি করে তারা নিজেরাইতো হত্যাকারীদের প্রশ্রয় বা সমর্থন দিয়েছে। আর আমাদের শেখ হাসিনা জন্মেছিলেন বলেই যুদ্ধাপরাধীদের বিচার সম্ভব হয়েছে।

সোমবার (২৫ মার্চ) পল্লবী বাউনিয়াবাদ ঈদগা মাঠে ‘২৫ মার্চ গণহত্যা দিবস’ উপলক্ষে বাংলাদেশ আওয়ামী যুবলীগ ঢাকা মহানগর উত্তরের উদ্যোগে আয়োজিত এক অনুষ্ঠানে তিনি এসব কথা বলেন।  

তিনি বলেন, বিএনপি যখন ক্ষমতায় এসেছে এদেশের দুঃখী-দরিদ্র, বঞ্চিত মানুষদের আরও বঞ্চিত করেছে। বাংলাদেশের নাগরিকদের বিরুদ্ধে এটা তাদের বদলা। বিএনপি-জামায়াতের উদ্দেশ্যই হচ্ছে এদেশের জনগণের ওপর অত্যাচার করা ও বাংলাদেশকে একটা ব্যর্থ রাষ্ট্রে পরিণত করা।

পরশ বলেন, সভ্যতার ইতিহাসের ভয়ঙ্কর একটা রাত ২৫ মার্চের কালরাত। শুধু ১৯৭১-এর এ ২৫ মার্চ রাতেই বাংলাদেশে প্রায় ১ লাখ ঘুমন্ত নিরীহ বাঙালিকে বিনাবিচারে হত্যা করেছিল পাকিস্তান হানাদার বাহিনী- যা গণহত্যার ইতিহাসে এক জঘন্যতম ভয়াবহ ঘটনা। সেই থেকে আত্মরক্ষার স্বার্থে শুরু হয় আমাদের মহান মুক্তিযুদ্ধ। আর ওই দিনের হত্যাকাণ্ডে সমর্থন ও সহযোগিতা করেছিল আমাদের দেশেরই রাজাকারদের দল।


তিনি বলেন, আমাদের সৌভাগ্য আমাদের দেশে জন্মেছিল জাতির পিতা বঙ্গবন্ধু শেখ মুজিব। যার অপ্রতিরোধ্য প্রতিবাদ ও সাহসী সংগ্রামের ফলে আমরা আমাদের এদেশের মানুষকে ওই সব হায়েনাদের গ্রাস থেকে রক্ষা করতে পেরেছি। ২৫ মার্চ পাকিস্তানি হানাদার বাহিনী স্বাধীনতাকামী বাঙালির ওপর হত্যাযজ্ঞ শুরু করলে বঙ্গবন্ধু শেখ মুজিবুর রহমান ২৬ মার্চের প্রথম প্রহরে বাংলাদেশের স্বাধীনতা ঘোষণা করেন।

অনুষ্ঠানে বিশেষ অতিথি হিসেবে উপস্থিত ছিলেন বাংলাদেশ আওয়ামী যুবলীগের সাধারণ সম্পাদক আলহাজ মো. মাইনুল হোসেন খান নিখিল। সভাপতিত্ব করেন বাংলাদেশ আওয়ামী যুবলীগের ঢাকা মহানগর উত্তরের সহসভাপতি মজিবুর রহমান বাবুল। অনুষ্ঠান সঞ্চালনা করেন যুবলীগের ঢাকা মহানগর উত্তরের সাধারণ সম্পাদক মো. ইসমাইল হোসেন। 

এ সময় আরও উপস্থিত ছিলেন বাংলাদেশ আওয়ামী যুবলীগের সাংগঠনিক সম্পাদক মো. সোহেল পারভেজ, প্রচার সম্পাদক জয়দেব নন্দী, দপ্তর সম্পাদক মো. মোস্তাফিজুর রহমান মাসুদ, সাংস্কৃতিক সম্পাদক বিপ্লব মুস্তাফিজ, উপদপ্তর সম্পাদক মো. দেলোয়ার হোসেন শাহজাদা, উপ-তথ্য ও যোগাযোগ প্রযুক্তি সম্পাদক এন আই আহমেদ সৈকতসহ কেন্দ্রীয় মহানগর ও বিভিন্ন ওয়ার্ড যুবলীগের নেতারা।</description><guid isPermaLink="false">https://www.kalbela.com/politics/75900</guid><pubDate>Mon, 25 Mar 2024 16:18:49 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75900_1711361408.webp"/></item><item><title>জনগণের দাবিতে বিএনপি আন্দোলন করছে : যুবদল সভাপতি </title><link>https://www.kalbela.com/politics/75895</link><description>জনগণের দাবিতে বিএনপি আন্দোলন করছে বলে জানিয়েছেন জাতীয়তাবাদী যুবদলের সভাপতি সুলতান সালাউদ্দিন টুকু। 

সোমবার (২৫ মার্চ) দুপুরে নয়াপল্টনে বিএনপির কেন্দ্রীয় কার্যালয়ের সামনে জাতীয়তাবাদী মুক্তিযোদ্ধা দলের উদ্যোগে ২৬ মার্চ মহান স্বাধীনতা ও জাতীয় দিবস উপলক্ষে মুক্তিযোদ্ধা সমাবেশে এ কথা বলেন তিনি। 

যুবদলের সভাপতি বলেন, দেশের সার্বভৌমত্ব হুমকির মুখে। সার্বভৌমত্ব অনেক দুর্বল অবস্থার মধ্যে আছে, দুর্বল হয়ে গেছে। আজকে দেশের মানুষ কথা বলতে পারে না, দেশের মানুষ তার যে ন্যায্য অধিকার সেই অধিকারের কথা বলতে পারে না।

তিনি বলেন, দেশের মানুষ চায় আর যেন কোনো দলীয় সরকারের অধীনে নির্বাচন না হয়। তারা উৎসবমুখর পরিবেশে নির্দলীয় তত্ত্বাবধায়ক সরকারের অধীনে অবাধ, গ্রহণযোগ্য ও অংশগ্রহণমূলক নির্বাচন চায়। জনগণের এই দাবিতে বিএনপি আন্দোলন করছে।   

যুবদল সভাপতি বলেন, বহুদলীয় গণতন্ত্রের যে যাত্রা শুরু হয়েছিল রাষ্ট্রপতি শহীদ জিয়ার হাত দিয়ে, তা বারবার বিপন্ন করতে চেষ্টা করেছে চক্রান্তকারীরা। কিন্তু বেগম খালেদা জিয়া বিপন্ন গণতন্ত্রকে বারবার জীবনের ঝুঁকি নিয়ে উদ্ধার করেছেন, সেটিও আজকে ধ্বংস করে গণতন্ত্রের নামে কর্তৃত্ববাদী ফ্যাসিবাদ চালু করা হয়েছে।

তিনি বলেন, বেগম খালেদা জিয়াকে চক্রান্তমূলকভাবে মিথ্যা মামলায় সাজা দিয়ে আটক করে রাখা হয়েছে। ভারপ্রাপ্ত চেয়ারম্যান তারেক রহমানকে মিথ্যা মামলায় সাজা দিয়ে নির্বাসিত করা হয়েছে। বাংলাদেশকে নতজানু রাষ্ট্রে পরিণত করার এক গভীর চক্রান্ত চলছে।

টুকু বলেন, বাংলাদেশের মানুষ চায় আর যেন কোনো দলীয় সরকারের অধীনে নির্বাচন না হয়। এ সময় বিএনপি চেয়ারপারসনসহ সব কারাবন্দির নিঃশর্ত মুক্তি দাবি করেন তিনি।

বিএনপির ভাইস চেয়ারম্যান মেজর অবসরপ্রাপ্ত হাফিজ উদ্দিন আহমেদের সভাপতিত্বে মুক্তিযোদ্ধা সমাবেশে প্রধান অতিথি ছিলেন বিএনপি মহাসচিব মির্জা ফখরুল ইসলাম আলমগীর। 

মুক্তিযোদ্ধা দলের সাধারণ সম্পাদক সাদেক খানের সঞ্চালনায় এতে আরও বক্তব্য রাখেন ও উপস্থিত ছিলেন বিএনপি চেয়ারপারসনের উপদেষ্টা জয়নুল আবদিন ফারুক, যুগ্ম-মহাসচিব সৈয়দ মোয়াজ্জেম হোসেন আলাল, প্রচার সম্পাদক শহীদ উদ্দিন চৌধুরী এ্যানি, মুক্তিযোদ্ধা দলের সভাপতি ইশতিয়াক আজিজ উলফাত, যুবদল সাধারণ সম্পাদক আব্দুল মোনায়েম মুন্না, সহসভাপতি নুরুল ইসলাম নয়ন, জাকির সিদ্দিকী, মাহবুবুল হাসান পিংকু, কেন্দ্রীয় নেতা গিয়াস উদ্দীন মামুন, মেহবুব মাসুম শান্ত, পার্থদেব মন্ডল প্রমুখ। </description><guid isPermaLink="false">https://www.kalbela.com/politics/75895</guid><pubDate>Mon, 25 Mar 2024 15:38:15 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75895_1711358953.webp"/></item><item><title>আওয়ামী লীগ দেশের স্বাধীনতা বিক্রি করে দিচ্ছে : রিজভী </title><link>https://www.kalbela.com/politics/75882</link><description>ক্ষমতাসীন আওয়ামী লীগ সরকারের বিরুদ্ধে লড়াই সংগ্রাম করে তাদের পতন ঘটানো ছাড়া মানুষের মুক্তির উপায় নেই বলে মন্তব্য করেছেন বিএনপির সিনিয়র যুগ্ম মহাসচিব রুহুল কবির রিজভী। 

তিনি বলেন, এই অবৈধ সরকার আমাদের স্বাধীনতাকে দুর্বল করেছে নিজেদের অবৈধ ক্ষমতা ধরে রাখতে গিয়ে একটি দেশের স্বার্থরক্ষা করতে গিয়ে নিজেদের দেশের ‘স্বাধীনতাকে বিক্রি’ করে দিচ্ছে। এই সরকারের বিরুদ্ধে রুখে দাঁড়াতে হবে।

আজ সোমবার (২৫ মার্চ) সকালে রাজধানীর নয়াপল্টনে বিএনপির কেন্দ্রীয় কার্যালয়ের সামনে জাতীয়তাবাদী মুক্তিযোদ্ধা দলের উদ্যোগে ২৬ মার্চ মহান স্বাধীনতা দিবস উপলক্ষে মুক্তিযোদ্ধা সমাবেশের উদ্বোধনী বক্তব্যে তিনি এসব কথা বলেন।

পার্শ্ববর্তী দেশের কঠোর সমালোচনা করে রিজভী বলেন, আমরা পৃথিবীর সমস্ত গণতান্ত্রিক দেশের সঙ্গে একাত্মতা প্রকাশ করি। কিন্তু যখন দেখি একটি দেশ দেশের জনগণ নয়, বাংলাদেশ নয়, একটি অবৈধ দখলদার সরকারকে প্রকাশ্যে সমর্থন করে; তাহলে কী করে সেই দেশের সঙ্গে বাংলাদেশ জাতীয়তাবাদী দল বিএনপি বন্ধুত্ব বজায় রাখতে পারে? কারণ তারা তো এ দেশের জনগণকে, এই দেশের মানুষকে কোনো মূল্যই দেয় না। ৭ জানুয়ারি যে ডামি নির্বাচন হয়ে গেল পৃথিবীর অন্যান্য গণতান্ত্রিক রাষ্ট্রগুলো ইউরোপীয় ইউনিয়ন, যুক্তরাষ্ট্র, যুক্তরাজ্য, কানাডা, অস্ট্রেলিয়াসহ তারা বলেছে, আমরা কোনো দলের পক্ষে নয়। আমরা বাংলাদেশের জনগণের পক্ষে আমরা সুষ্ঠু নির্বাচনের পক্ষে এইটাই তো বড় কথা। কিন্তু পার্শ্ববর্তী দেশ সেটি বলে না, তারা বলে আমরা এই সরকারের পক্ষে। 

তিনি বলেন, যখন একটি দখলদার অবৈধ সরকারকে যে দেশ যারা নিজেদের গণতান্ত্রিক দেশ দাবি করে তারা যখন প্রকাশ্যে সমর্থন করে তখন আমাদের ভাবতে হবে আমাদের স্বাধীনতা সার্বভৌমত্ব অনেক দুর্বল অবস্থার মধ্যে আছে, দুর্বল হয়ে গেছে। আজকে দেশের মানুষ কথা বলতে পারে না। আজকে দেশের মানুষ তার যে ন্যায্য অধিকার  সেই অধিকারের কথা বলতে পারে না। এই অবস্থার পরিবর্তন ঘটাতে হবে।

রিজভী আরও বলেন, সুষ্ঠু নির্বাচনে কথা বললে অনেকের গা জ্বালা-পোড়া করে। কারণ শেখ হাসিনা জানেন, সুষ্ঠু নির্বাচন হলে আওয়ামী লীগের কী হবে। 

বিএনপির ভাইস চেয়ারম্যান মেজর অবসরপ্রাপ্ত হাফিজ উদ্দিন আহমেদ বীর বিক্রমের সভাপতিত্বে মুক্তিযোদ্ধা সমাবেশে বিএনপির মহাসচিব মির্জা ফখরুল ইসলাম আলমগীর, চেয়ারপারসনের উপদেষ্টা জয়নুল আবেদিন ফারুক, যুগ্ম মহাসচিব অ্যাডভোকেট সৈয়দ মোয়াজ্জেম হোসেন আলাল, প্রচার সম্পাদক শহীদ উদ্দীন চৌধুরী এ্যানি, মুক্তিযোদ্ধা দলের সভাপতি ইশতিয়াক আজিজ উলফাৎ, সাধারণ সম্পাদক সাদেক খান প্রমুখ বক্তব্য রাখেন।</description><guid isPermaLink="false">https://www.kalbela.com/politics/75882</guid><pubDate>Mon, 25 Mar 2024 14:11:18 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75882_1711354278.webp"/></item><item><title>ফ্যাসিস্ট সরকারের বিরুদ্ধে গণতন্ত্রের লড়াই সহজ নয় :  মির্জা ফখরুল </title><link>https://www.kalbela.com/politics/75880</link><description>ক্ষমতাসীন আওয়ামী লীগ সরকারকে ‌‌‌‌‌‘ফ্যাসিস্ট সরকার’ আখ্যা দিয়ে বিএনপি মহাসচিব মির্জা ফখরুল ইসলাম আলমগীর বলেছেন, ফ্যাসিস্ট সরকারের বিরুদ্ধে গণতন্ত্রের লড়াই সহজ নয়।

তিনি বলেন, গত ১৫ বছর ধরে আওয়ামী লীগের নেতৃত্বে সরকারের বিরুদ্ধে আন্দোলন সংগ্রাম করে আসছে বিএনপিসহ বিরোধী দলগুলো। এ আন্দোলনে অসংখ্য মানুষকে হত্যা করা হয়েছে, গুম করা হয়েছে। হাজার হাজার মানুষকে গ্রেপ্তার করা হয়েছে, কারাগারে নিক্ষেপ করা হয়েছে। লাখ লাখ মানুষের বিরুদ্ধে মিথ্যা মামলা দেওয়া হয়েছে। এ রকম একটি ভয়াবহ পরিস্থিতির মধ্যে আমাদেরকে গণতন্ত্র পুনরুদ্ধারের লড়াই করতে হচ্ছে।

সোমবার (২৫ মার্চ) দুপুরে রাজধানীর নয়াপল্টনে বিএনপির কেন্দ্রীয় কার্যালয়ের সামনে মুক্তিযোদ্ধা সমাবেশে এসব কথা বলেন ফখরুল। মহান স্বাধীনতা ও জাতীয় দিবস উপলক্ষে জাতীয়তাবাদী মুক্তিযোদ্ধা দলের উদ্যোগে এই সমাবেশ হয়। 

মুক্তিযোদ্ধা সমাবেশে অংশগ্রহণের মধ্য দিয়ে বিএনপি মহাসচিব দীর্ঘ ১৪৮ দিন পর মাঠের কর্মসূচিতে সক্রিয় হলেন। গত ২৮ অক্টোবর ঢাকায় বিএনপির মহাসমাবেশের পরদিন গুলশানের বাসা থেকে  মির্জা ফখরুলকে গ্রেপ্তার করা হয়। গত ১৫ ফেব্রুয়ারি জামিনে কারামুক্ত হন তিনি। 

মির্জা ফখরুল সরকারকে হটাতে মানুষের মনের ক্ষোভকে সঠিক পথে প্রবাহিত করার আহ্বান জানিয়ে বলেন, সকল শ্রেণিপেশার মানুষকে রাস্তায় নামিয়ে আনতে হবে। তাহলেই গণআন্দোলন গণঅভ্যুত্থানে রূপ নেবে। তিনি ছাত্রদল নেতাদের শিক্ষার্থীদের স্বার্থসংশ্লিষ্ট বিষয় নিয়ে সারা দেশের শিক্ষাপ্রতিষ্ঠানগুলোতে ছড়িয়ে পড়ার আহ্বান জানান। 

সমাবেশে সভাপতির বক্তব্যে  বিএনপির ভাইস চেয়ারম্যান বীর মুক্তিযোদ্ধা মেজর (অব.) হাফিজ উদ্দিন আহমদ বীরবিক্রম বলেন, মুক্তিযুদ্ধ ছিল গণমানুষের যুদ্ধ। এ দেশের সাধারণ মানুষ এই যুদ্ধ করেছে, কিন্তু একটি দল এই যুদ্ধের কৃতিত্ব নিতে চায়। 

তিনি বলেন, বাংলাদেশে কোনো আন্দোলন কখনো ব্যর্থ হয়নি। গণতন্ত্র প্রতিষ্ঠার চলমান আন্দোলনও ব্যর্থ হবে না। হতাশ না হয়ে আন্দোলন চালিয়ে যেতে হবে। 

সমাবেশে উদ্বোধনী বক্তব্য রাখেন‌ বিএনপির সিনিয়র যুগ্ম মহাসচিব রুহুল কবির রিজভী। আরও বক্তব্য রাখেন বিএনপি চেয়ারপারসনের উপদেষ্টা কাউন্সিলের সদস্য জয়নুল আবদিন ফারুক ও অ্যাডভোকেট ফজলুর রহমান, মুক্তিযোদ্ধা দলের সভাপতি বীর মুক্তিযোদ্ধা ইশতিয়াক আজিজ উলফাত, ঢাকা মহানগর উত্তর বিএনপির ভারপ্রাপ্ত আহ্বায়ক ডা. ফরহাদ হালিম ডোনার,  কেন্দ্রীয় সাংগঠনিক সম্পাদক অ্যাডভোকেট আব্দুস সালাম আজাদ, প্রচার সম্পাদক শহীদ উদ্দিন চৌধুরী এ্যানি, ঢাকা মহানগর  দক্ষিণ বিএনপির সদস্য সচিব রফিকুল আলম মজনু, ইশরাক হোসেন,যুবদল সভাপতি সুলতান সালাউদ্দিন টুকু, ছাত্রদলের সভাপতি রাকিবুল ইসলাম রাকিব। 

সমাবেশ সঞ্চালনা করেন মুক্তিযোদ্ধা দলের সাধারণ সম্পাদক সাদেক খান।</description><guid isPermaLink="false">https://www.kalbela.com/politics/75880</guid><pubDate>Mon, 25 Mar 2024 14:05:32 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75880_1711353932.webp"/></item><item><title>স্বাধীনতা বিপন্ন করতে দেশি-বিদেশি চক্রান্তকারীরা ষড়যন্ত্রে লিপ্ত : মির্জা ফখরুল</title><link>https://www.kalbela.com/politics/75849</link><description>বিএনপির মহাসচিব মির্জা ফখরুল ইসলাম আলমগীর বলেছেন, ১৯৭১ সালে যে আশা-আকাঙ্ক্ষা নিয়ে দেশের মানুষ স্বাধীনতাযুদ্ধে অবতীর্ণ হয়েছিল—তা আজও পূরণ হয়নি। দেশের স্বাধীনতা ও সার্বভৌমত্ব বিপন্ন করার জন্য আজও দেশি-বিদেশি চক্রান্তকারীরা নানামুখী ষড়যন্ত্রে লিপ্ত রয়েছে। সুষ্ঠু নির্বাচনকে চিরদিনের জন্য নির্বাসিত করার মাধ্যমে জনগণকে চূড়ান্তভাবে ক্ষমতাহীন করা হয়েছে।

মহান স্বাধীনতা ও জাতীয় দিবস উপলক্ষে দেশবাসী ও প্রবাসী বাংলাদেশিসহ সবাইকে আন্তরিক শুভেচ্ছা ও অভিনন্দন জানিয়ে সোমবার (২৫ মার্চ) এক বিবৃতিতে তিনি এসব কথা বলেন।

মির্জা ফখরুল দেশবাসীর সুখ, শান্তি ও সমৃদ্ধি কামনা করে বলেন, আজকের এই মহান দিবসে আমি সশ্রদ্ধচিত্তে স্মরণ করি স্বাধীনতার ঘোষক, মুক্তিযুদ্ধে জেড ফোর্সের অধিনায়ক শহীদ রাষ্ট্রপতি জিয়াউর রহমান বীর উত্তমকে—যার ডাকে সাড়া দিয়ে ১৯৭১ সালে এদিনে গোটা জাতি মরণপণ মুক্তিযুদ্ধে ঝাঁপিয়ে পড়েছিল। আমি গভীর শ্রদ্ধা জানাই সকল জাতীয় নেতার প্রতি, যারা দেশ ও জাতির জন্য অসামান্য অবদান রেখেছেন। 

তিনি বলেন, স্বাধীনতার শৃঙ্খলে আবদ্ধ এ জাতি শুরু থেকেই অধিকার আদায়ের আন্দোলন অব্যাহত রেখেছে। ফ্যাসিবাদের চরম উত্থানে দেশে অরাজকতা কায়েম করা হয়েছে। বহুদলীয় গণতন্ত্রের যে যাত্রা শুরু হয়েছিল রাষ্ট্রপতি শহীদ জিয়ার হাত দিয়ে তা বারবার বিপন্ন করতে চেষ্টা করেছে চক্রান্তকারীরা। কিন্তু আপসহীন নেত্রী বেগম খালেদা জিয়া বিপন্ন গণতন্ত্রকে বারবার জীবনের ঝুঁকি নিয়ে উদ্ধার করেছেন, সেটিও আজকে ধ্বংস করে গণতন্ত্রের নামে কর্তৃত্ববাদী ফ্যাসিবাদ চালু করা হয়েছে। 

বিএনপির মহাসচিব বলেন, গণতন্ত্রের আপসহীন নেত্রী বেগম খালেদা জিয়াকে চক্রান্তমূলকভাবে মিথ্যা মামলায় সাজা দিয়ে আটক করে রাখা হয়েছে। তরুণ প্রজন্মের অপার সম্ভাবনাময় নেতা বিএনপির ভারপ্রাপ্ত চেয়ারম্যান তারেক রহমানকে মিথ্যা মামলায় সাজা দিয়ে নির্বাসিত করা হয়েছে। গুম, হত্যা, মিথ্যা মামলা, নির্যাতন-নিপীড়নের মধ্য দিয়ে প্রায় ৫০ লাখ মানুষকে অমানবিক হয়রানি করা হচ্ছে। রাষ্ট্রকে একটি সন্ত্রাসী রাষ্ট্রে পরিণত করা হয়েছে। 

তিনি বলেন, নজিরবিহীন দুর্নীতি, সীমাহীন নির্যাতন ও দুঃশাসনের মধ্য দিয়ে বাংলাদেশকে একটি ব্যর্থ রাষ্ট্রে পরিণত করা হয়েছে। তাই আজকের এই মহান দিনে বাংলাদেশের সকল দেশপ্রেমিক মানুষের প্রতি আহ্বান জানাচ্ছি—দলমত নির্বিশেষে ইস্পাতদৃঢ় ঐক্যের মাধ্যমে দুর্বার গণআন্দোলন গড়ে তুলে এই দেশবিরোধী—গণতন্ত্রবিরোধী শক্তিকে অপসারিত করে জনগণের গণতান্ত্রিক রাষ্ট্র নির্মাণের জন্য। সাম্য, মানবিক মূল্যবোধ ও সামাজিক ন্যায়বিচারের মাধ্যমে কল্যাণমূলক রাষ্ট্র নির্মাণ করতে। 

মির্জা ফখরুল আরও বলেন, আজও বাংলাদেশকে তাঁবেদার রাষ্ট্রে পরিণত করার এক গভীর চক্রান্ত চলছে। লাখো শহীদের আত্মত্যাগের বিনিময়ে অর্জিত আমাদের স্বাধীনতা ও সার্বভৌমত্বকে বিপন্ন করার অপতৎপরতা এখনও বিদ্যমান। সকল ষড়যন্ত্র চক্রান্ত প্রতিহত করে মাতৃভূমির স্বাধীনতা সুরক্ষা এবং গণতন্ত্রের নুয়ে পড়া পতাকাকে সমুন্নত রাখতে সকলকে ঐক্যবদ্ধ থাকতে হবে। এ জন্য গড়ে তুলতে হবে সুদৃঢ় জাতীয় ঐক্য। মহান স্বাধীনতা ও জাতীয় দিবসে শোষিত জনগণকে ঐক্যবদ্ধ থাকতে আমি আহ্বান জানাই।</description><guid isPermaLink="false">https://www.kalbela.com/politics/75849</guid><pubDate>Mon, 25 Mar 2024 10:54:57 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75849_1711342497.webp"/></item><item><title>সরকারের কাছে খালেদা জিয়া একটি আতঙ্ক : মজনু</title><link>https://www.kalbela.com/politics/75744</link><description>ঢাকা মহানগর দক্ষিণ বিএনপির সদস্য সচিব রফিকুল আলম মজনু বলেছেন, মুক্ত খালেদা জিয়াকে আওয়ামী লীগ সরকার আতঙ্ক মনে করে। তাই তাকে বন্দি রেখে সরকার একদলীয় শাসন ব্যবস্থা চিরস্থায়ী করতে চায়। তারা খালেদা জিয়াকে এখন বন্দি অবস্থায়ও নিরাপদ মনে করছে না। তাই বিদেশে উন্নত চিকিৎসার সুযোগ না দিয়ে তাকে বিনা চিকিৎসায় তিলে তিলে মেরে ফেলার ষড়যন্ত্র করছে সরকার।
 
রোববার (২৪ মার্চ) বিকেলে খালেদা জিয়ার নির্বাচনী এলাকা ফেনি-১ আসনের ছাগলনাইয়া উপজেলা ও পৌর বিএনপি আয়োজিত এক ইফতার ও দোয়া মাহফিলে তিনি এসব কথা বলেন।
 
মজনু বলেন, যে জিয়া পরিবার স্বাধীনতার জন্য, গণতন্ত্রের জন্য জীবনবাজি রেখেছে- সেই জিয়া পরিবারকে ধ্বংস করার নীল নকশা করছে সরকার। কিন্তু সরকার হয়ত জানে না, জিয়া পরিবারের সদস্য ধ্বংস হবার নয়। গণতন্ত্রকামী প্রতিটি মানুষই জিয়া পরিবারের সদস্য।
 
তিনি আরও বলেন,


অনেক অত্যাচার-অবিচার করেও সরকার বিএনপির জনপ্রিয়তায় ধস নামাতে পারেনি। বরং সরকারের দমন-পীড়নের কারণে বিএনপি আজ দেশের সবচেয়ে জনপ্রিয় দলে পরিণত হয়েছে। পক্ষান্তরে আওয়ামী লীগের জনপ্রিয়তা আজ শূন্যের কোঠায় নেমে এসেছে। যার কারণে ভোট চুরি করে ক্ষমতায় আসা ছাড়া আওয়ামী লীগের আর কোনো পথ নেই।


স্থানীয় নিপ্পন কমিউনিটি সেন্টারে অনুষ্ঠিত এ ইফতার মাহফিলে সভাপতিত্ব করেন ছাগলনাইয়া পৌর বিএনপির আহ্বায়ক ইউসুফ মজুমদার। উপজেলা বিএনপির সদস্য সচিব ও সাবেক মেয়র আলমগীর বিএ’র সঞ্চালনায় অনুষ্ঠানে বিএনপির নির্বাহী কমিটির সদস্য আবু তালেব, ফেনী জেলা বিএনপির আহ্বায়ক শেখ ফরিদ বাহার, সদস্য সচিব আলাল উদ্দিন পাটোয়ারী, যুগ্ম আহ্বায়ক প্রফেসর খালেক, আনোয়ার হোসেন পাটোয়ারী, ছাগলনাইয়া উপজেলা বিএনপির যুগ্ম আহ্বায়ক কফিলউদ্দিন সরকার, পৌর বিএনপির সদস্য সচিব আব্দুল লতিফ, জেলা যুবদলের সভাপতি জসিমউদদীন, সাধারণ সম্পাদক নাসিরুদ্দিন খন্দকার, পৌর বিএনপির যুগ্ম আহ্বায়ক এমজি কিবরিয়া মজুমদার, পৌর বিএনপির  ভারপ্রাপ্ত সদস্য সচিব কাজী মনির আহমদ খোকনসহ পৌর ও উপজেলা বিএনপি এবং অঙ্গ সংগঠনের নেতাকর্মী উপস্থিত ছিলেন।</description><guid isPermaLink="false">https://www.kalbela.com/politics/75744</guid><pubDate>Mon, 25 Mar 2024 00:36:40 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75744_1711304145.webp"/></item><item><title>বিএনপি নেতা আমান কারামুক্ত</title><link>https://www.kalbela.com/politics/75732</link><description>বিএনপি চেয়ারপারসনের উপদেষ্টা ও ঢাকা মহানগর উত্তর বিএনপির আহ্বায়ক আমান উল্লাহ আমান জামিনে মুক্তি পেয়েছেন। 

রোববার (২৪ মার্চ) রাত ৯টার দিকে বঙ্গবন্ধু শেখ মুজিব মেডিকেল বিশ্ববিদ্যালয় (বিএসএমএমইউ) হাসপাতালের প্রিজন সেল থেকে তিনি মুক্তি পেয়েছেন।

বিএনপির মিডিয়া সেলের সদস্য শায়রুল কবির খান এ তথ্য জানিয়েছেন। 

সম্পদের তথ্য গোপন ও জ্ঞাত আয়বহির্ভূত সম্পদ অর্জনের মামলায় ১৩ বছরের দণ্ডিত কারাবন্দি বিএনপি নেতা আমানউল্লাহ আমানকে গত বুধবার জামিন দেন আপিল বিভাগ। তবে বিদেশে যেতে হলে তাকে আদালতের অনুমতি নিতে হবে। দণ্ড বহাল রেখে হাইকোর্টের রায়ের বিরুদ্ধে আপিল করার পর জামিন চেয়ে আমানের করা আবেদনের শুনানি নিয়ে এ আদেশ দেন প্রধান বিচারপতি ওবায়দুল হাসানের নেতৃত্বাধীন চার সদস্যের আপিল বিভাগ।

এর আগে এই মামলায় দণ্ডপ্রাপ্ত আমান উল্লাহ আমান গত বছরের ১০ সেপ্টেম্বর ঢাকার বিশেষ জজ-১ আদালতে আত্মসমর্পণ করে জামিনের আবেদন করার পর তাকে কারাগারে পাঠানো হয়েছিল।
 </description><guid isPermaLink="false">https://www.kalbela.com/politics/75732</guid><pubDate>Sun, 24 Mar 2024 22:11:16 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75732_1711296669.webp"/></item><item><title>গাজায় গণহত্যার বিরুদ্ধে সোচ্চার হওয়ার আহ্বান এবি পার্টির</title><link>https://www.kalbela.com/politics/75728</link><description>অবিলম্বে যুদ্ধবিরতি কার্যকর এবং ফিলিস্তিনের গাজায় গণহত্যার বিরুদ্ধে বিশ্বের সকল মানবতাবাদীদের সোচ্চার হওয়ার আহ্বান জানিয়েছে আমার বাংলাদেশ- এবি পার্টি।

দলটির নেতারা বলেন, গাজায় নির্বিচারে নারী ও শিশু হত্যা গোটা বিশ্ব বিবেককে প্রশ্নবিদ্ধ করেছে। ইসরায়েলী বাহিনী গাজার হাসপাতাল, রিফিউজি ক্যাম্প, ত্রাণ বিতরণ স্থলসহ সর্বত্র বেসামরিক নিরস্ত্র মানুষের উপর নির্বিচার হামলা চালাচ্ছে। যার ফলে সেখানে এক মানবিক বিপর্যয়ের সৃষ্টি হয়েছে।

ফিলিস্তিনে ইসরাইলী বাহিনীর চলমান গণহত্যার বিরুদ্ধে রোববার (২৪ মার্চ) এবি পার্টি আয়োজিত প্রতিবাদী গণ ইফতারে এ আহ্বান জানান বক্তারা।

পার্টির সদস্যসচিব মজিবুর রহমান মঞ্জুর সভাপতিত্বে ও প্রচার সম্পাদক আনোয়ার সাদাত টুটুলের সঞ্চালনায় বিজয় নগরের বিজয়-৭১ চত্ত্বরে এই সমাবেশ অনুষ্ঠিত হয়।

এতে প্রধান বক্তা হিসেবে উপস্থিত ছিলেন জমিয়তে উলামায়ে ইসলামের সহ-সভাপতি ও হেফাজতে ইসলামের নায়েবে আমীর বর্ষীয়ান আলেম মাওলানা আব্দুর রব ইউসুফী। বিশেষ বক্তা হিসেবে উপস্থিত ছিলেন পটুয়াখালী বিজ্ঞান ও প্রযুক্তি বিশ্ববিদ্যালয়ের সাবেক ভিসি অধ্যাপক ড. আব্দুল লতিফ মাসুম।

মাওলানা আব্দুর রব ইউসুফী বলেন, প্রতিদিন ইসরায়েলী বাহিনীর হাতে গাজার লোকেরা শহীদ হচ্ছে। এই রমজানে তারা ঘাস খেয়ে জীবন যাপন করার প্রাণপণ চেষ্টা চালাচ্ছে। তাদের ত্রাণশিবির গুলোতে পর্যন্ত দখলদার বাহিনী হামলা চালাচ্ছে। অথচ গোটা পৃথিবীর বিবেক হিসেবে যারা দাবি করে তারা এর কোনো ব্যবস্থা নিচ্ছে না। তারা যেকোনো কিছু হলেই মানবাধিকারের কথা বলে, মানবতার কথা বলে। কিন্তু ফিলিস্তিনের গণহত্যা নিয়ে তারা কোনো পদক্ষেপ নিচ্ছে না।

ড. আব্দুল লতিফ মাসুম বলেন, আমরা আজকে ইফতার করছি, সেহরি করছি, রোজা রাখছি। কিন্তু কষ্টের বিষয় হচ্ছে ফিলিস্তিনের মানুষ আজ সেহরি ও ইফতার করার কোনো ব্যবস্থা ছাড়াই রোজা রাখছে। দিনকে দিন ফিলিস্তিন ভূ-খণ্ড থেকে মুসলমানদের মুছে ফেলার প্রক্রিয়া শুরু হয়েছে। আমরা এর তীব্র নিন্দা ও প্রতিবাদ জানাই।

মজিবুর রহমান মঞ্জু বলেন, মধ্যপ্রাচ্যের পবিত্রভূমি গাজায় চলছে মানবিক বিপর্যয় আর এশিয়ার পূণ্যভূমি বাংলাদেশে চলছে সভ্যতার বিপর্যয়। দুই জায়গায় দুই অসভ্য জুলুমবাজের খপ্পরে মানবতা আজ ভূলুণ্ঠিত।

কর্মসূচিতে আরও উপস্থিত ছিলেন মাসিক মঈনুল ইসলামের সম্পাদক ও হাটহাজারী মাদ্রাসার শিক্ষক মাওলানা মুনির আহমদ, এবি পার্টির যুগ্ম আহ্বায়ক বিএম নাজমুল হক, যুবপার্টির আহ্বায়ক এবিএম খালিদ হাসান, মহানগর উত্তরের আহ্বায়ক আলতাফ হোসাইন, সহকারী সদস্যসচিব শাহ আব্দুর রহমান, দক্ষিণের যুগ্ম আহ্বায়ক আব্দুল হালিম খোকন, উত্তরের সদস্যসচিব সেলিম খান, দক্ষিণের যুগ্ম সদস্যসচিব কেফায়েত হোসেন তানভীর, আহমাদ বারকাজ নাসির, সাংগঠনিক সম্পাদক আব্দুল হালিম নান্নু, ছাত্রপক্ষের আহ্বায়ক মোহাম্মদ প্রিন্স, কেন্দ্রীয় কমিটির সদস্য মশিউর রহমান মিলু, রুনা হোসাইন, রিপন মাহমুদ, শরণ চৌধুরী, শাহীনুর আক্তার শীলা, পল্টন থানা আহ্বায়ক আব্দুল কাদের মুন্সি, যাত্রাবাড়ি থানা সমন্বয়ক সিএম আরিফ, ছাত্রনেতা হাসিবুর রহমান খান সহ কেন্দ্রীয় ও মহানগরীর বিভিন্ন পর্যায়ের নেতারা।</description><guid isPermaLink="false">https://www.kalbela.com/politics/75728</guid><pubDate>Sun, 24 Mar 2024 21:56:32 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75728_1711295792.webp"/></item><item><title>বাংলাদেশ গভীর সংকটে</title><link>https://www.kalbela.com/politics/75720</link><description>ঢাকায় বিদেশি কূটনীতিকদের নিয়ে ইফতার করেছেন বিএনপি মহাসচিব মির্জা ফখরুল ইসলাম আলমগীরসহ দলের জ্যেষ্ঠ নেতারা।

রোববার (২৪ মার্চ) রাজধানীর হোটেল ওয়েস্টিনে এই ইফতার অনুষ্ঠানে ব্রিটিশ হাইকমিশনার সারাহ কুক, যুক্তরাষ্ট্রের চার্জ ডি অ্যাফেয়ার্স হেলেন লাফাভ, জার্মানির রাষ্ট্রদূত আখিম ট্রোসটার, অস্ট্রেলিয়ার ভারপ্রাপ্ত হাইকমিশনার নারদিয়া সিম্পসন, ভারতের ডেপুটি হাইকমিশনার বিনয় জজ ছিলেন।

এ ছাড়াও ইফতার অনুষ্ঠানে জাতিসংঘের বিভিন্ন সংস্থা, ইউরোপীয় ইউনিয়ন, চীন, পাকিস্তান, নরওয়ে, সুইডেন, নেপালসহ ৩৮টি দেশের কূটনীতিকরা ছিলেন। দলের চেয়ারপারসন খালেদা জিয়া ও ভারপ্রাপ্ত চেয়ারম্যান তারেক রহমানের পক্ষ থেকে বিএনপি মহাসচিব মির্জা ফখরুল ইফতারে কূটনীতিকদের শুভেচ্ছা জানান।

ইসরায়েলি বাহিনী কর্তৃক প্যালেস্টাইনের গণহত্যা বন্ধে জাতিসংঘসহ আন্তর্জাতিক সম্প্রদায়ের প্রতি আহ্বান জানিয়েছেন বিএনপি মহাসচিব।

তিনি প্যালেস্টাইন সমস্যা স্থায়ী সমাধানে ‘টু স্টেট পলিসি’ দাবিও জানান।

একইসঙ্গে বর্তমান সরকারের ৭ জানুয়ারি ‘ভোটারবিহীন’ নির্বাচন অনুষ্ঠান, বিরোধী দলের ওপর নির্মম দমন-পীড়নের চিত্র তুলে ধরেন মির্জা ফখরুল।

তিনি বলেন, বাংলাদেশ একটা গভীর রাজনৈতিক ও অর্থনৈতিক সংকটে পড়েছে। দেশে একটা ফ্যাসিস্ট রেজিমের শাসন চলছে। তারা ৭ জানুয়ারি একটি নির্বাচন করেছে- যেটা কোনো নির্বাচন হয়নি।

নির্বাচনকে সামনে রেখে দলের স্থায়ী কমিটির সদস্যসহ হাজার হাজার নেতাকর্মী গ্রেপ্তার, মিথ্যা মামলা দায়েরের কথা বলেন মির্জা ফখরুল।

তিনি বলেন, দেশের জনগণ গণতন্ত্র প্রতিষ্ঠায় এই ফ্যাসিস্ট রেজিম সরকারের পদত্যাগ এবং নতুন নির্বাচনের জন্য সংগ্রাম করছে। বর্তমান সংকট সমাধানে নির্দলীয়-নিরপেক্ষ সরকারের অধীনে নির্বাচনের কথাও পুনর্ব্যক্ত করেন বিএনপি মহাসচিব।

ইফতারের আগে বিএনপি মহাসচিব কূটনীতিকদের সঙ্গে কুশল বিনিময় করেন। অনুষ্ঠানে বিএনপির স্থায়ী কমিটির সদস্য জমিরউদ্দিন সরকার, মির্জা আব্বাস, আবদুল মঈন খান, নজরুল ইসলাম খান, আমীর খসরু মাহমুদ চৌধুরী, ভাইস চেয়ারম্যান আবদুল্লাহ আল নোমান, আলতাফ হোসেন চৌধুরী, জয়নাল আবেদীন, মীর নাসির, বরকত উল্লাহ বুলু, আবদুল আউয়াল মিন্টু, শামসুজ্জামান দুদু, আহমেদ আজম খান, নিতাই রায় চৌধুরী, চেয়ারপারসনের উপদেষ্টা পরিষদের জয়নুল আবদিন ফারুক, ডা. ফরহাদ হালিম ডোনার, ইসমাইল জবিউল্লাহ, কেন্দ্রীয় নেতা মজিবুর রহমান সরোয়ার, সৈয়দ মোয়াজ্জেম হোসেন আলাল, শামা ওবায়েদ, অনিন্দ্য ইসলাম অমিত, জহির উদ্দিন স্বপন, শহিদ উদ্দিন চৌধুরী এ্যানি, কায়সার কামাল, আসাদুজ্জামান আসাদ, ফাহিমা নাসরিন মুন্নী, মীর হেলাল, ইশরাক হোসেন, আতিকুর রহমান রুমন, শায়রুল কবির খান, শামসুদ্দিন দিদার প্রমুখ ছিলেন।

এছাড়াও ছিলেন অর্থনীতিবিদ অধ্যাপক মাহবুবউল্লাহ, অধ্যাপক দিলারা চৌধুরী, অধ্যাপক তাজমেরী এস এ ইসলাম, অধ্যাপক শহীদুজ্জামান, অধ্যাপক সুকোমল বড়ুয়া, অধ্যাপক আসিফ নজরুল, বাংলাদেশ ব্যাংকের সাবেক গভর্নর সালেহ উদ্দিন আহমেদ, সুপ্রিম কোর্ট আইনজীবী সমিতির সভাপতি মাহবুব উদ্দিন খোকন, মানবজমিন সম্পাদক মতিউর রহমান চৌধুরী, ইনকিলাবের সম্পাদক এএমএম বাহাউদ্দিন প্রমুখ।

ইফতার ও মাগরিবের নামাজ শেষে কূটনীতিকরা নৈশভোজেও অংশ নেন।</description><guid isPermaLink="false">https://www.kalbela.com/politics/75720</guid><pubDate>Sun, 24 Mar 2024 21:09:20 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75720_1711292960.webp"/></item><item><title>আইনগত ব্যবস্থা নিলে নিতে পারে, আমি প্রস্তুত আছি</title><link>https://www.kalbela.com/politics/75710</link><description>বিএনপি নেতাদের উদ্দেশ্যে নিজের দেওয়া ‘গত নির্বাচনে অংশ নেওয়ার জন্য অনেকে লাইন দিয়েছিল। হিসাব মেলেনি বলে নির্বাচনে আসেনি। বেশি কথা বললে গোমর ফাঁস করে দেব’ বক্তব্যের প্রেক্ষিতে বিএনপি নেতারা আইনগত ব্যবস্থা নিতে চাইলে নিতে পারে বলে মন্তব্য করেছেন পররাষ্ট্রমন্ত্রী ও আওয়ামী লীগের যুগ্ম সাধারণ সম্পাদক ড. হাছান মাহমুদ।

রোববার (২৪ মার্চ) দুপুরে মন্ত্রণালয়ে এক ব্রিফিংয়ে সাংবাদিকদের প্রশ্নের উত্তরে এ মন্তব্য করেন তিনি।

পররাষ্ট্রমন্ত্রীর এমন বক্তব্যে বিএনপি নেতা জয়নুল আবদীন ফারুক বলেছেন আইনগত ব্যবস্থা নেবেন- এমন প্রশ্নের উত্তরে হাছান মাহমুদ বলেন, তারা আইনগত ব্যবস্থা নিক। আমি বসে আছি। তবে বাস্তবতা হচ্ছে গত নির্বাচনে অংশ নিতে অনেকেই লাইন দিয়েছিল। অনেকের হিসাব মিলেনি। পরে ভিন্ন পথে হেঁটেছে। কারও যখন গোমর ফাঁস হওয়ার ভয় থাকে, তখন এ রকম কথা সবাই বলে। তারা আইনগত ব্যবস্থা নিলে নিতে পারে। আমি সেটার জন্য প্রস্তুত আছি।

তিনি বলেন, যারা এ সমস্ত কথা বলে তাদের নেতারা বিভিন্ন দল করত। জয়নুল আবদীন ফারুক নিজেও আগে ছাত্রলীগ করত। পরে ক্ষমতার উচ্ছিষ্ট খাওয়ার জন্য বিএনপিতে গেছে। ক্ষমতার উচ্ছিষ্ট ভোগীরা নানা কথাই বলবে।

বেশ কয়েকটি রাজনৈতিক দলের ভারতীয় পণ্য বর্জনের কর্মসূচির বিষয়ে জানতে চাইলে তিনি বলেন, যারা ভারতীয় পণ্য বর্জনের ডাক দিয়েছে, দেখা যায় তারাই ইফতারে ভারতের পেঁয়াজের পিঁয়াজু খায়। তাদের স্ত্রীরা ভারতের শাড়ি পরে। ভারতীয় পণ্য বর্জনের ডাক দেওয়া মেজর হাফিজ কয়েক দিন আগে ভারতে গিয়ে চিকিৎসা করে এসেছে। বিএনপির মূল উদ্দেশ্য হলো দেশের বাজারকে অস্থিতিশীল করা।

সংবাদ সম্মেলনে সম্প্রতি জাতিসংঘের নিরাপত্তা পরিষদে যুক্তরাষ্ট্র উত্থাপিত গাজায় যুদ্ধবিরতি প্রস্তাবে রাশিয়া ও চীনের ভেটোদানে প্রতিক্রিয়া জানতে চাইলে পররাষ্ট্রমন্ত্রী বলেন, ফিলিস্তিনে ৭ অক্টোবরের পর থেকে যেভাবে শিশু, নারী ও সাধারণ মানুষকে হত্যা করা হচ্ছে সেটি মানব সভ্যতার জন্য একটি কলঙ্কজনক অধ্যায়। এখনই যদি আমরা এটি বন্ধ করতে না পারি, ভবিষ্যৎ প্রজন্মের কাছে আমরা দায়ী হয়ে থাকব। আমরা প্রতিনিয়িত এ নিয়ে মনোবেদনায় ভুগছি এবং বিশ্বের বিভিন্ন জায়গায় এর প্রতিবাদ অব্যাহত আছে। যুক্তরাষ্ট্রে, কানাডায়, যুক্তরাজ্যে, আয়ারল্যান্ডে, কন্টিনেন্টাল ইউরোপে, অস্ট্রেলিয়ায় প্রতিবাদ চলছে। কারণ মানুষ এই অপরাধের বিরুদ্ধে।

তিনি বলেন, যুক্তরাষ্ট্রের যুদ্ধবিরতি প্রস্তাব কিছুটা আশার আলো জাগিয়েছিল, কিন্তু ফিলিস্তিনি প্রতিনিধিদের মতে সেই প্রস্তাবে কিছু ত্রুটি ছিল। রাশিয়া ও চীনের ভেটোদানের কারণ বোধগম্য নয়, কিন্তু আমরা চাই অবিলম্বে যুদ্ধ বিরতি হোক, এই বর্বরতা বন্ধ হোক।</description><guid isPermaLink="false">https://www.kalbela.com/politics/75710</guid><pubDate>Sun, 24 Mar 2024 20:22:08 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75710_1711290128.webp"/></item><item><title>‘পণ্য বর্জনের ডাক দেওয়া ব্যক্তিদের স্ত্রীরা ভারতের শাড়ি পরে’</title><link>https://www.kalbela.com/politics/75700</link><description>ভারতের পণ্য বর্জনের ডাক দেওয়া ব্যক্তিদের স্ত্রীরা ভারতের শাড়ি পরেন বলে মন্তব্য করেছেন পররাষ্ট্রমন্ত্রী এবং আওয়ামী লীগের যুগ্ম সাধারণ সম্পাদক ড. হাছান মাহমুদ।

রোববার (২৪ মার্চ) ভুটানের রাজা জিগমে খেসার নামগিয়েল ওয়াংচুকের ঢাকায় আসা উপলক্ষে পররাষ্ট্র মন্ত্রণালয়ে সংবাদ সম্মেলনে এ কথা বলেন তিনি।

পররাষ্ট্রমন্ত্রী বলেন, ভারতের পণ্য বর্জনের ডাক দেওয়া ব্যক্তিদের স্ত্রীরা ভারতের শাড়ি পরে। আবার তারা নিজেরাই ইফতারে ভারতীয় পেঁয়াজের পেঁয়াজু খায়। 

তিনি বলেন, ভারতীয় পণ্য বর্জনের ডাক দিয়েছেন মেজর হাফিজ। কয়েক দিন আগে ভারতে গিয়ে চিকিৎসা করে এসেছেন তিনি। বিএনপির মূল উদ্দেশ্য হলো দেশের বাজারকে অস্থিতিশীল করা। 

গত নির্বাচনে আওয়ামী লীগ থেকে নির্বাচন করার জন্য অনেকে লাইন দিয়েছিল। হিসাব মেলেনি বলে নির্বাচনে আসেনি- পররাষ্ট্রমন্ত্রীর এমন বক্তব্যে জয়নুল আবদীন ফারুক বলেছেন আইনগত ব্যবস্থা নেবেন। এ বিষয়ে ড. হাছান মাহমুদ বলেন, জয়নুল আবদীন ফারুক নিজে ছাত্রলীগ করত। ক্ষমতার উচ্ছিষ্ট খাওয়ার জন্য বিএনপিতে গেছে। আইনগত ব্যবস্থা নিক। আমি বসে আছি। 

এ সময় মন্ত্রী বলেন, কুড়িগ্রামে ১৯০ একর জমি ভুটানি বিনিয়োগকারীদের দেওয়ার কথা ভাবছে সরকার। ভুটানের রাজা কুড়িগ্রাম সফর করবেন। চার দিনের সফর শেষে কুড়িগ্রাম দিয়ে সড়কপথে বাংলাদেশ থেকে ভুটান যাবেন তিনি। 

পররাষ্ট্রমন্ত্রী আরও বলেন, ভুটানের রাজা রাষ্ট্রপতি ও প্রধানমন্ত্রীর সঙ্গে বৈঠক করবেন। এ ছাড়া রাজার সফরে দুদেশের মধ্যে তিনটি সমঝোতা স্মারক সই হবে। ভুটানের রাজা ধানমন্ডি ৩২ নম্বরে বঙ্গবন্ধু জাদুঘর, শেখ হাসিনা জাতীয় বার্ন ইনস্টিটিউট, পদ্মা সেতু, আড়াইহাজারে অর্থনৈতিক অঞ্চলসহ বেশ কয়েকটি জায়গা পরিদর্শন করবেন।

এর আগে, গতকাল শনিবার (২৩ মার্চ) দুপুরে চট্টগ্রাম সার্কিট হাউসে জেলার উন্নয়ন সমন্বয় সভায় প্রধান অতিথির বক্তব্যে পররাষ্ট্রমন্ত্রী বিএনপি নেতাদের উদ্দেশে বলেন, আপনারা ভারত থেকে আসা পেঁয়াজ খাবেন, আপনাদের নেত্রী ভারত থেকে আসা শাড়ি পরিধান করবেন, আপনাদের মাঠের নেত্রীরাও ভারতীয় শাড়ি পরবেন, ভারত থেকে আসা গরুর মাংস দিয়ে আপনারা ইফতার করবেন, সেহরি খাবেন, ভারতে চিকিৎসা নিতে যাবেন, আবার আপনারা ভারতীয় পণ্য বর্জনের ডাক দেবেন- এগুলো হিপোক্রেসি ছাড়া অন্য কোনো কিছু নয়। বিএনপির আসল উদ্দেশ্য হচ্ছে দেশে বাজার অস্থিতিশীল করে পণ্যের মূল্য বাড়ানো।</description><guid isPermaLink="false">https://www.kalbela.com/politics/75700</guid><pubDate>Sun, 24 Mar 2024 19:35:20 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75700_1711286802.webp"/></item><item><title>ঝিনাইদহ জেলা আওয়ামী লীগের সভাপতি শফিকুল ইসলাম অপু</title><link>https://www.kalbela.com/politics/75648</link><description>বাংলাদেশ আওয়ামী লীগ ঝিনাইদহ জেলা শাখার সভাপতি পদে মো. শফিকুল ইসলাম অপুকে দায়িত্ব প্রদান করা হয়েছে। 

রোববার (২৪ মার্চ) বাংলাদেশ আওয়ামী লীগের সাধারণ সম্পাদক ওবায়দুল কাদের এমপি স্বাক্ষরিত এক পত্রে বিষয়টি নিশ্চিত করা হয়েছে।

শফিকুল ইসলাম অপু ঝিনাইদহ-২ আসনের সাবেক সংসদ সদস্য। তিনি জেলা আওয়ামী লীগের বর্তমান কমিটির সিনিয়র সহ-সভাপতির দায়িত্ব পালন করেছেন।

আওয়ামী লীগের সাধারণ সম্পাদক ওবায়দুল কাদের স্বাক্ষরিত পত্রে বলা হয়েছে, আওয়ামী লীগের কেন্দ্রীয় কার্যনির্বাহী সংসদের সিদ্ধান্ত মোতাবেক ঝিনাইদহ জেলা আওয়ামী লীগের সভাপতি মো. আব্দুল হাইয়ের মৃত্যুজনিত কারণে জেলা শাখার সভাপতির শূন্য পদে মো. শফিকুল ইসলাম অপুকে মনোনয়ন প্রদান করা হয়েছে। আমরা বিশ্বাস করি, তিনি ঝিনাইদহ জেলা আওয়ামী লীগের সভাপতি হিসেবে নিষ্ঠা, শৃঙ্খলা, আন্তরিকতা ও সততার সাথে দায়িত্ব পালনে সচেষ্ট হবেন। পাশাপাশি ঐক্যবদ্ধ প্রচেষ্টার মাধ্যমে ঝিনাইদহ জেলা আওয়ামী লীগ আরও সুদৃঢ়, সুসংগঠিত ও শক্তিশালী শাখায় পরিণত হবে।

প্রসঙ্গত, গত ১৬ মার্চ ঝিনাইদহ-১ আসনের সংসদ সদস্য ও জেলা আওয়ামী লীগের সভাপতি বীর মুক্তিযোদ্ধা আব্দুল হাই থাইল্যান্ডে চিকিৎসাধীন অবস্থায় মারা যান।</description><guid isPermaLink="false">https://www.kalbela.com/politics/75648</guid><pubDate>Sun, 24 Mar 2024 16:19:23 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75648_1711275563.webp"/></item><item><title>দেশের কল্যাণে নিরন্তর কাজ করছেন প্রধানমন্ত্রী : অর্থ প্রতিমন্ত্রী</title><link>https://www.kalbela.com/politics/75597</link><description>অন্ধকার থেকে সমৃদ্ধ, সমৃদ্ধ থেকে স্মার্ট বাংলাদেশে পরিণত করতে প্রধানমন্ত্রী শেখ হাসিনা নিরলসভাবে কাজ করছেন বলে মন্তব্য করেছেন অর্থ প্রতিমন্ত্রী এবং আওয়ামী লীগের অর্থ ও পরিকল্পনাবিষয়ক সম্পাদক ওয়াসিকা আয়শা খান।

তিনি বলেন, প্রধানমন্ত্রী শেখ হাসিনা বঙ্গবন্ধু টানেল নির্মাণের মাধ্যমে আনোয়ারাকে শহরের আরও নিকটে নিয়ে গেছেন, যা আনোয়ারা তথা সমগ্র দক্ষিণ চট্টগ্রামের মানুষের ভাগ্যোন্নয়নে ভূমিকা রাখছে। বঙ্গবন্ধু তনয়া আমাদের শিখিয়েছেন উন্নয়নের মাধ্যমে কীভাবে জনসাধারণের কাছে আসা যায়।

শনিবার (২৩ মার্চ) চট্টগ্রামের আনোয়ারা উপজেলায় বারশত ইউনিয়ন আওয়ামী লীগের উদ্যোগে পার্কি বিচ পরিদর্শন, স্থানীয় আওয়ামী লীগ, অঙ্গ ও সহযোগী সংগঠনের নেতাদের সঙ্গে মতবিনিময় ও ইফতার বিতরণ অনুষ্ঠানে প্রতিমন্ত্রী এসব কথা বলেন। 

অর্থ প্রতিমন্ত্রী বলেন, প্রধানমন্ত্রী শেখ হাসিনা প্রতিহিংসার রাজনীতি চর্চা করেন না, তিনি উন্নয়নের রাজনীতির মাধ্যমে দেশ ও দশের কল্যাণে কাজ করে যাচ্ছেন। তার রূপান্তরকারী ও দূরদর্শী নেতৃত্বে বাংলাদেশ আজ পৃথিবীর বুকে উন্নয়ন বিস্ময়। 

কাজী শেখ মোহাম্মদ শাহর সভাপতিত্বে ও তৌহিদুল আলমের সঞ্চালনায় অনুষ্ঠানে চট্টগ্রাম দক্ষিণ জেলা আওয়ামী লীগের সহসভাপতি আবুল কালাম চৌধুরী, সদস্য ডা. নাছির উদ্দীন মাহমুদ, আনোয়ারা উপজেলা আওয়ামী লীগের সাবেক সাধারণ সম্পাদক কাজী মোজাম্মেল, আবুল মনসুর চৌধুরী, হাজী নুরুল হক, মোহাম্মদ আলী, নাজিম উদ্দীন ও স্থানীয় আওয়ামী লীগের নেতারা বক্তব্য রাখেন। 
 
এর আগে অর্থ প্রতিমন্ত্রী বীর মুক্তিযোদ্ধা ইদ্রিস বি.কম ও বীর মুক্তিযোদ্ধা আখতারুজ্জামান চৌধুরী বাবুর কবরে শ্রদ্ধাজ্ঞাপন ও কবর জিয়ারত, আনোয়ারা উপজেলার হাইলধর ইউনিয়নের গুজরা নাথপাড়া এলাকায় অগ্নিকাণ্ডে ক্ষতিগ্রস্তদের মাঝে নগদ অর্থ বিতরণ এবং রায়পুর বেড়িবাঁধ নির্মাণ প্রকল্প ও পার্কিতে পর্যটন সুবিধাবাদী প্রবর্তন প্রকল্পের অগ্রগতি পরিদর্শন করেন।</description><guid isPermaLink="false">https://www.kalbela.com/politics/75597</guid><pubDate>Sun, 24 Mar 2024 10:19:02 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75597_1711253936.webp"/></item><item><title>নিত্যপণ্যের মূল্যবৃদ্ধিতে মানুষ আজ দিশেহারা : তাঁতী দল</title><link>https://www.kalbela.com/politics/75456</link><description>জাতীয়তাবাদী তাঁতী দলের কেন্দ্রীয় আহ্বায়ক আবুল কালাম আজাদ বলেছেন, এই সরকার আবারও একতরফা, ডামি নির্বাচন করে জোরপূর্বক ক্ষমতায় বসেছে। বর্তমানে দেশের অবস্থা অত্যন্ত খারাপ। জ্বালানি তেল, গ্যাসসহ নিত্যপণ্যের মূল্যবৃদ্ধির ফলে মানুষ দিশেহারা হয়ে পড়েছে। কিন্তু দ্রব্যমূল্য নিয়ন্ত্রণে সরকারের কোনো কার্যকর পদক্ষেপ নেই।

তিনি বলেন, এভাবে চলতে থাকলে দেশ দেউলিয়া হয়ে পড়বে। এ জন্য দ্রুত সময়ের মধ্যে আন্দোলনে এই সরকারের পতন ঘটিয়ে দেশের মানুষকে রক্ষা করতে হবে।

শনিবার (২৩ মার্চ) বিকেলে রাজশাহীর মালোপাড়াস্থ বিএনপি কার্যালয়ে জেলা তাঁতী দলের মতবিনিময় সভায় প্রধান অতিথির বক্তব্যে এসব কথা বলেন তিনি। রাজশাহী জেলা তাঁতী দলকে সাংগঠনিকভাবে আরো শক্তিশালী করার লক্ষ্যে এই মতবিনিময় সভা অনুষ্ঠিত হয়। রাতে কেন্দ্রীয় তাঁতী দলের এক সংবাদ বিজ্ঞপ্তিতে এ তথ্য জানানো হয়েছে।  

জেলা তাঁতী দলের আহ্বায়ক কুতুব উদ্দিন বাদশার সভাপতিত্বে এবং সদস্য সচিব এম মুঈদ খানের সঞ্চালনায় সভায় প্রধান বক্তা ছিলেন তাঁতী দলের কেন্দ্রীয় যুগ্ম আহ্বায়ক শহীদুল্লাহ এবং বিশেষ অতিথি ছিলেন তাঁতী দলের কেন্দ্রীয় জ্যেষ্ঠ সদস্য মিলন ইসলাম। 

এতে আরও উপস্থিত ছিলেন জেলা তাঁতী দলের যুগ্ম আহ্বায়ক ডা. শফিকুল ইসলাম, হাজী মাজহারুল, অ্যাডভোকেট আবুল কালাম, সদস্য জিয়া, বাবুল, খোকন, মিলন, মহানগর তাঁতী দলের সদস্য মোশারফ হোসেন, বিএনপি নেতা হাসানুজ্জামান সেতু ও পবা উপজেলা তাঁতী দলের আহ্বায়ক আব্দুল লতিব মুকুল, গোদাগাড়ী উপজেলা তাঁতী দলের সদস্য সচিব আব্দুল আজীজ, যুগ্ম আহ্বায়ক শাহাদত হোসেন ও হামিম, পবা উপজেলা তাঁতী দলের সদস্য সচিব জাহিদ হাসান রাকিব, যুগ্ম আহ্বায়ক সাদনান সাকিব, বিপ্লব, পান্না, মোবারক হোসেন, কাঁটাখালী পৌর তাঁতী দলের সদস্য সচিব আল আমিন ও নওহাটা পৌর তাঁতী দল নেতা আলাউদ্দিন প্রমুখ।

আবুল কালাম আজাদ বলেন, বিএনপি চেয়ারপারসন খালেদা জিয়া অত্যন্ত অসুস্থ। অবিলম্বে তার বিদেশে উন্নত চিকিৎসা প্রয়োজন। কিন্তু এই সরকার তাকে বিদেশে যেতে না দিয়ে তিলে তিলে মৃত্যুর দিকে ঠেলে দিচ্ছে। এভাবে আর চলতে দেয়া যাবে না। বেগম জিয়ার মুক্তির জন্য কঠোর আন্দোলন গড়ে তোলার আহ্বান জানান তিনি।

এ সময় আগামীর আন্দোলন সামনে রেখে সংগঠনকে গতিশীল করতে রাজশাহী জেলা তাঁতী দলের বর্তমান কমিটি বিলুপ্ত করে নতুন কমিটি ঘোষণা করার কথা বলেন সংগঠনের এই কেন্দ্রীয় আহ্বায়ক।

 </description><guid isPermaLink="false">https://www.kalbela.com/politics/75456</guid><pubDate>Sat, 23 Mar 2024 23:51:24 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/23/image_75456_1711216284.webp"/></item></channel></rss>