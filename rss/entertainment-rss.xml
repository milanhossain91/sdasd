<?xml version="1.0" encoding="utf-8"?><rss version="2.0" 
                    xml:base="https://www.kalbela.com/" 
                    xmlns:atom="http://www.w3.org/2005/Atom" 
                    xmlns:dc="http://purl.org/dc/elements/1.1/" 
                    xmlns:media="http://search.yahoo.com/mrss/"
                    xmlns:content="http://purl.org/rss/1.0/modules/content/"><channel><title>Kalbela News | RSS Feed</title><description>RSS feed of entertainment topics</description><link>https://www.kalbela.com</link><image>
    						<title>Kalbela News | RSS Feed</title>
    						<url>https://www.kalbela.com/templates/web-view/images/main-logo.png</url>
    						<link>https://www.kalbela.com</link>
    					</image><atom:link href="https://www.kalbela.com/rss/entertainment-rss.xml" rel="self" type="application/rss+xml" /><dc:language>bn-bd</dc:language><dc:creator>Kalbela News (info@kalbela.com)</dc:creator><dc:rights>Copyright 2024 kalbela.com</dc:rights><dc:date>2024-03-25T14:38:19+06:00</dc:date><lastBuildDate>Mon, 25 Mar 2024 14:38:19 +0600</lastBuildDate><item><title>মোদির বিজেপির হয়ে নির্বাচন করবেন কঙ্গনা</title><link>https://www.kalbela.com/entertainment/bollywood/75867</link><description>চলে এসেছে ভারতের লোকসভা নির্বাচন। কিছুদিন পরেই হবে ভোট। এরই মধ্যে ভোটের প্রভাব পড়তে শুরু করেছে ভারতের বিভিন্ন রাজ্যে। নিজেদের পছন্দমতো প্রার্থী নির্বাচন করছেন রাজনৈতিক দলগুলো। নির্বাচনের প্রার্থিতার জন্য ইতোমধ্যেই বিনোদন জগতের তারকাদের নাম এসেছে গণমাধ্যমে। এবারের নির্বাচনে বিজেপির টিকিট পেয়েছেন বলিউডের আলোচিত অভিনেত্রী কঙ্গনা রানাউত। খবর : ইন্ডিয়ান এক্সপ্রেস

গণমাধ্যমটির তথ্যমতে বর্তমান ক্ষমতাসীন দল বিজেপি লোকসভা নির্বাচনে দলের মনোনীত প্রতিনিধিদের পঞ্চম তালিকা প্রকাশ করেছে। এর আগে তার আরও চারটি তালিকা প্রকাশ করে। এবারের তালিকায় তারা বলিউডের কন্ট্রোভার্সি কুইন কঙ্গনা রানাউতের নাম রেখেছেন। তিনি হিমাচল প্রদেশের মান্ডি আসন থেকে নির্বাচনে প্রতিদ্বন্দ্বিতা করবেন।

এমন খবর গণমাধ্যমে প্রকাশ হওয়ার পর সামাজিক যোগাযোগমাধ্যম এক্সে নিজের অনুভূতির কথা প্রকাশ করেন এই নায়িকা। 
বিজেপি প্রার্থী হিসেবে কঙ্গনার নাম ঘোষণার পর এক্সে (টুইট) একটি পোস্ট দিয়েছেন।

কঙ্গনা লিখেন, ‘আমার প্রিয় জন্মভূমি ভারত এবং ভারতীয় জনতার নিজেদের পার্টি ভারতীয় জনতা পার্টি আমাকে সবসময় নিঃস্বার্থভাবে সমর্থন করেছে। লোকসভা নির্বাচনে তাদের প্রার্থী হিসেবে বিজেপি তাদের জাতীয় নেতৃত্বে আমার নাম ঘোষণা করেছে। আমি আমার জন্মস্থান হিমাচল প্রদেশের মান্ডি থেকে লড়াই করব। আমি হাইকমান্ডের এই সিদ্ধান্তকে মেনে নির্বাচনে প্রতিদ্বন্দ্বিতা করব।

আমাকে এমন একটি দায়িত্বে সুযোগ দেওয়ার জন্য বিজেপিকে ধন্যবাদ। এমন একটি পার্টির সঙ্গে যুক্ত হতে পেরে গর্বিত বোধ করছি। নিজেকে জনগণের সেবায় সর্বদা নিয়োজিত রাখব। আনুষ্ঠানিকভাবে দলে যোগ দিতে পেরে সম্মানিত বোধ করছি।’

আসন্ন লোকসভা নির্বাচনে কঙ্গনা নির্বাচনের টিকিট পাবেন এ গুঞ্জন অনেক দিনের। এবার সেই গুঞ্জন সত্যি হলো।</description><guid isPermaLink="false">https://www.kalbela.com/entertainment/bollywood/75867</guid><pubDate>Mon, 25 Mar 2024 13:51:42 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75867_1711349939.webp"/></item><item><title>ঈদে চঞ্চল-জেফার জুটি</title><link>https://www.kalbela.com/ajkerpatrika/tarabela/75801</link><description>প্রথমবারের মতো অভিনয়ে অভিষেক হতে যাচ্ছে সংগীতশিল্পী জেফার রহমানের। গুণী অভিনেতা চঞ্চল চৌধুরীর বিপরীতে ওয়েব ফিল্ম ‘লাস্ট ডিফেন্ডারস অব মনোগামী’ ঈদে ওটিটিতে মুক্তি পেতে যাচ্ছে। মোস্তফা সরয়ার ফারুকীর নির্মাণে সিনেমাটি ঈদে মুক্তির বিষয়ে লোগো পোস্টার উন্মোচন করা হয়েছে। ‘লাস্ট ডিফেন্ডারস অব মনোগামী’ সিনেমার একটি লোগো পোস্টার উন্মোচন করা হয়। পোস্টারটি নিজের ফেসবুকে শেয়ার করে চঞ্চল লেখেন, ‘ঈদুল ফিতরেই আসছে এটি।’ এরপর জেফারও একই পোস্টার শেয়ার করে ঈদে মুক্তির বিষয় নিশ্চিত করেন।

সিনেমাটি নিয়ে বেশ উচ্ছ্বসিত জেফার। নিজের প্রথম সিনেমা নিয়ে অভিনেত্রী কালবেলাকে বলেন, ‘কাজটির শুরু থেকেই আমি আলোচনায়। প্রথমে থেকেই বলে আসছি ফারুকী ভাইয়ের নির্মাণ ও চঞ্চল দাদার বিপরীতে অভিনয়। দুটিই স্বপ্নের মতো ছিল আমার কাছে। সেই স্বপ্ন পূরণে সিনেমাটি মুক্তি পেতে যাচ্ছে। আমি খুবই উচ্ছ্বসিত এবং ভয়ও কাজ করছে। এখন দর্শকদের মন্তব্যের অপেক্ষায়।’ গত বছরের আগস্টে বড় আয়োজনে ‘মিনিস্ট্রি অব লাভ’ প্রজেক্টের ঘোষণা দেয় চরকি। এই প্রকল্পে নির্মিত হচ্ছে ১২টি সিনেমা। সব সিনেমাই ভালোবাসার গল্পের আদলে নির্মিত।

ইতোপূর্বে ‘সামথিং লাইক অ্যান অটোবায়োগ্রাফি’ ও ‘কাছের মানুষ দূরে থুইয়া’ নামের দুটি সিনেমা মুক্তি পেয়েছে। এবার আসছে ‘মনোগামী’।</description><guid isPermaLink="false">https://www.kalbela.com/ajkerpatrika/tarabela/75801</guid><pubDate>Mon, 25 Mar 2024 02:43:50 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image-75801.webp"/></item><item><title>জোকারের সিক্যুয়েলে ১৫ গান</title><link>https://www.kalbela.com/ajkerpatrika/tarabela/75800</link><description>হলিউডের অন্যতম প্রত্যাশিত চলচ্চিত্র ‘জোকার’। এর সিক্যুয়েল ‘জোকার : ফোলি এ ডিউক্স’ আসছে এ বছর। ক্রাইম থ্রিলার ও ড্রামা ধাঁচের এই গল্প এবার সিনেমাটিতে এবার মিউজিক্যাল ঘরানার সাইকোলজিক্যাল থ্রিলার হতে যাচ্ছে। খবর : রিপাবলিক ওয়ার্ল্ড

এবারের সিক্যুয়েলে মোট ১৫টি গান রাখা হবে। প্রতিবেদনে বলা হয়েছে ‘জোকার : ফোলি এ ডিউক্স’ সিনেমায় ‘জুকবক্স মিউজিক্যাল’-এর সুপরিচিত ট্র্যাকগুলো নতুন করে আনতে যাচ্ছে পর্দায়, যা গানপ্রিয় দর্শকের জন্য সেরা উপহার হতে যাচ্ছে। সিনেমাটির নির্মাণ সংস্থা ওয়ার্নার ব্রাদার্স এ বিষয়ে মন্তব্য করতে চায়নি। সিনেমাটি নির্মাণে অনেক তথ্যই গোপন রাখা হচ্ছে। দর্শকদের চমকে দিতে সব ধরনের পদক্ষেপ নেওয়া হচ্ছে বলে জানান নির্মাতা টড ফিলিপস।

প্রতিবেদনে আরও বলা হয় সিনেমার বাজেটও রাখা হয়েছে আকাশচুম্বী। প্রায় ২০০ মিলিয়ন মার্কিন ডলার খরচে নির্মিত হচ্ছে সিনেমাটি।

সিনেমায় লেডি গাগা হার্লিন কুইনের চরিত্রে অভিনয় করেছেন। অন্যদিকে আর্থার ফ্লেক ওরফে ‘দ্য জোকার’ হিসেবে সিক্যুয়েলে দেখা যাবে হোয়াকিন ফিনিক্সকে।

এ ছাড়া বিভিন্ন চরিত্রে আরও অভিনয় করেছেন জেজি বিটজ, জ্যাকব লফল্যান্ড, ব্রান্ডন গ্লেসন, হ্যারি, ক্যাথরিন কেন্নার ও টিম ডিলনের মতো তারকা।</description><guid isPermaLink="false">https://www.kalbela.com/ajkerpatrika/tarabela/75800</guid><pubDate>Mon, 25 Mar 2024 02:43:49 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image-75800-1711348260.webp"/></item><item><title>শুভ জন্মদিন আসিফ আকবর</title><link>https://www.kalbela.com/ajkerpatrika/tarabela/75799</link><description>ঝড়ের মতো সংগীতাঙ্গনে আবির্ভাব তার। ২০০১ সালে প্রথম অ্যালবাম ‘ও প্রিয়া তুমি কোথায়’ প্রকাশের পর আকাশ ছোঁয়া জনপ্রিয়তা অর্জন করেন তিনি। ক্যারিয়ারে কাজের ধরনে বারবার পরিবর্তন এনেছেন। সময়ের সঙ্গে পাল্লা দিয়ে নিজেকে এগিয়ে নিয়েছেন নিজস্ব ঢঙে।

দরাজ কণ্ঠের আসিফ শ্রোতাদের হৃদয়ে ঝড় তোলেন আজও। এ প্রজন্মের শ্রোতাদের জন্যও গান তৈরি করছেন নিয়মিত। গানের ক্ষেত্রে নো কম্প্রোমাইজ তিনি।

ভালো গানের প্রতি ক্ষুধার কারণেই এখনো ভক্তদের মাঝে সমান জনপ্রিয় এই শিল্পী। দেশের বাইরেও শোয়ের জন্য নিয়মিত ডাক পাচ্ছেন। ভারতের নামি প্রযোজনা সংস্থা ‘সারেগামা’ ও টি-সিরিজ থেকে তার গান প্রকাশের কথা চলছে। সেক্ষেত্রে হিন্দি গানে আসিফকে পাবেন তার ভক্তরা। আজ এই শিল্পীর জন্মদিন। ১৯৭২ সালের আজকের এই দিনে কুমিল্লার এক সম্ভ্রান্ত মুসলিম পরিবারে জন্ম নেন তিনি। তবে ২৫ মার্চকে ‘গণহত্যা দিবস’ ঘোষণার পর থেকেই নিজের জন্মদিন পালন করা থেকে বিরত তিনি।

বিশেষ এই দিনে আসিফ আকবর কালবেলাকে বলেন, মানুষের জীবনে একটি করে দিন যায়। এক এক করে নতুন অভিজ্ঞতা, সমস্যা ও সম্ভাবনা নিয়ে এগিয়ে যাই আমরা। জীবনের প্রতিটি দিন সুন্দর। প্রতিটি মুহূর্ত উপভোগ করার মতো। আমি জন্মদিন উদযাপন করি না। তবে ফ্যান-শুভাকাঙ্ক্ষীদের কাছে থেকে সোশ্যাল মিডিয়া ও বিভিন্ন মাধ্যমে অসংখ্য বার্তা পাই। ফ্যানরা দেশে-বিদেশে তাদের মতো করে জন্মদিন উদযাপন করে থাকে। ভালোবাসা অবিরাম…</description><guid isPermaLink="false">https://www.kalbela.com/ajkerpatrika/tarabela/75799</guid><pubDate>Mon, 25 Mar 2024 02:43:49 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image-75799-1711347924.webp"/></item><item><title>স্যালুন উদ্বোধনে হেলিকপ্টারে উড়ে গেলেন জায়েদ খান </title><link>https://www.kalbela.com/entertainment/dhallywood/75644</link><description>ঈদে মুক্তি পেতে যাচ্ছে চিত্রনায়ক জায়েদ খান অভিনীত সোনার চর সিনেমা। এটি নিয়ে বর্তমানে ব্যস্ত সময় পার করছেন তিনি। 

এ ছাড়া বিভিন্ন শো রুম উদ্বোধনসহ বিজ্ঞাপনের মডেল হতেও দেখা যাচ্ছে জায়েদকে। এবার স্যালুন উদ্বোধনে হেলিকপ্টারে চড়ে টাঙ্গাইলে গেলেন এই নায়ক। রোববার ২৪ মার্চ মি. কাট স্যালুনের ফিতা কাটেন জায়েদ। এ সময় তাকে একনজর দেখতে শত শত মানুষ ভিড় জমায়।

টাঙ্গাইল থেকে জায়েদ খান মোবাইল ফোনে কালবেলাকে বলেন, ‘এখানে আসতে পেরে আমি ভীষণ আনন্দিত। টাঙ্গাইলের মানুষের ভালোবাসায় আমি মুগ্ধ। সুযোগ পেলে বার বার এখানে আসতে চাই। এখানে আমাকে অতিথি করার জন্য আয়োজকদের ধন্যবাদ। এমন একটি উন্নত মানের স্যালুন করায় রুচিশীল মানুষরা এখানেই বসেই ঢাকার মতো সেবা নিতে পারবেন বলে আমি আশাবাদী।’
 </description><guid isPermaLink="false">https://www.kalbela.com/entertainment/dhallywood/75644</guid><pubDate>Sun, 24 Mar 2024 15:46:56 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75644_1711273169.webp"/></item><item><title>মাকে ছাড়া কীভাবে সারাজীবন পার করব: পূজা</title><link>https://www.kalbela.com/entertainment/dhallywood/75642</link><description>মা হারিয়েছেন চিত্রনায়িকা পূজা চেরি। তার মা ঝর্ণা রায় দীর্ঘদিন ধরে ডায়াবেটিসসহ বার্ধক্যজনিত নানা রোগে ভুগছিলেন। বাসাতেই চিকিৎসা চলছিল। এরপর রোববার সকালে না ফেরার দেশে পাড়ি জমান তিনি। মাকে হারিয়ে শোকাহত অভিনেত্রী কালবেলাকে জানালেন এমন শোক সহ্য করার শক্তি আপাতত খুঁজে পাচ্ছেন না তিনি। 

পূজা বলেন ‘এভাবে আমাকে একা করে মামুনি চলে যাবে আমি কল্পনাও করতে পারছি না। এই শোক আমি ভুলব কীভাবে। বুকে আটকে থাকা এই কষ্ট নিয়ে কীভাবে আমি সারাজীবন পার করবো। এর বেশি আর কিছুই বলার নেই। মাকে ঘিরে আমার অনেক স্বপ্ন ছিল। সেগুলো পূরণে এখন একাই আমাকে যুদ্ধ করতে হবে। ভালো থেকো মা আমার। সবাই মামুনির জন্য প্রার্থনা করবেন।’

বেশ কিছু দিন ধরেই অসুস্থ ছিলেন পূজার মা। ফেসবুক পোস্টে মায়ের অসুস্থতার বিষয়টি জানিয়েছিলেন নায়িকা।

অভিনেত্রীর মা ডায়াবেটিসের রোগী ছিলেন। কয়েক সপ্তাহ আগে তার শারীরিক অবস্থার অবনতি হতে থাকে। এরপর রাজধানীর মিরপুরের একটি হাসপাতালে ভর্তি করা হয়। সেখানে আইসিইউতে রাখা হয় তাকে। কিছুটা সুস্থ হয়ে উঠলে বাসায় এনে চিকিৎসকের পরামর্শে রাখা হয়। রোববার কোনো কিছু বোঝার আগে বেলা ১১টার দিকে মিরপুরের নিজ বাসায় মারা যান তিনি।

এর আগে গত ১২ মার্চ ফেসবুকে মায়ের অসুস্থতার খবর জানিয়ে সবার কাছে দোয়া চেয়েছিলেন।</description><guid isPermaLink="false">https://www.kalbela.com/entertainment/dhallywood/75642</guid><pubDate>Sun, 24 Mar 2024 14:57:36 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75642_1711270549.webp"/></item><item><title>মা হারালেন পূজা চেরি </title><link>https://www.kalbela.com/entertainment/others/75611</link><description>ঢালিউডের আলোচিত চিত্রনায়িকা পূজা চেরির মা ঝর্ণা রায় আর নেই। তার মৃত্যুর বিষয়টি নিশ্চিত করেছেন জাজ মাল্টিমিডিয়ার কর্ণধার আবদুল আজিজ। 

রোববার (২৪ মার্চ) দুপুর ১২টায় এক ফেসবুকে পোস্টে তিনি লিখেছেন, ঝর্ণা অ্যান্টি (পূজা চেরির মা) আর নেই । সবাই উনার বিদেহী আত্মার জন্য দোয়া করবেন।

বেশ কিছু দিন ধরেই অসুস্থ ছিলেন পূজার মা। ফেসবুক পোস্টে মায়ের অসুস্থতার বিষয়টি জানিয়েছিলেন নায়িকা।

অভিনেত্রীর মা ডায়াবেটিসের রোগী ছিলেন। কয়েক সপ্তাহ আগে তার শারীরিক অবস্থার অবনতি হতে থাকে। এরপর রাজধানীর মিরপুরের একটি হাসপাতালে ভর্তি করা হয়। সেখানে আইসিইউতে রাখা হয় তাকে। কিছুটা সুস্থ হয়ে উঠলে বাসায় এনে চিকিৎসকের পরামর্শে রাখা হয়। রোববার কোনো কিছু বোঝার আগে বেলা ১১টার দিকে মিরপুরের নিজ বাসায় মারা যান তিনি। পূজার পারিবারিক সূত্রে এমনটাই জানানো হয়।

এর আগে গত ১২ মার্চ ফেসবুকে মায়ের অসুস্থতার খবর জানিয়ে সবার কাছে দোয়া চেয়েছিলেন। তারপর  সবশেষ ২০ মার্চ ফেসবুক বার্তায় মায়ের সুস্থ হয়ে ওঠার ইঙ্গিত দেন পূজা। জানিয়েছিলেন তার ভালো হয়ে যাওয়ার খবরও। </description><guid isPermaLink="false">https://www.kalbela.com/entertainment/others/75611</guid><pubDate>Sun, 24 Mar 2024 12:16:37 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75611_1711260713.webp"/></item><item><title>কনটেন্টের দিক থেকে বাংলাদেশ অনেক উন্নত</title><link>https://www.kalbela.com/ajkerpatrika/tarabela/75542</link><description>কলকাতার ভার্সেটাইল অভিনেত্রী পার্নো মিত্র। নানামাত্রিক চরিত্রে অভিনয় করে বুঝিয়েছেন নিজের দক্ষতা। কাজ করেছেন কলকাতার বাঘা বাঘা নির্মাতার সঙ্গে। ঢাকাই সিনেমাতেও দেখা গেছে তাকে। বাংলাদেশে বিলডাকিনি শিরোনামে আরও একটি সিনেমা রয়েছে মুক্তির অপেক্ষায়। এদেশের সিনেমা ইন্ডাস্ট্রি নিয়েও রয়েছে তার ব্যাপক ধারণা। সম্প্রতি অভিনেত্রীর বনবিবি সিনেমা মুক্তি পেয়েছে। এই সিনেমা ও বাংলাদেশের ইন্ডাস্ট্রি নিয়ে তিনি কলকাতা থেকে মোবাইল ফোনে কথা বলেছেন কালবেলার সঙ্গে। সাক্ষাৎকার—মহিউদ্দীন মাহি

মুক্তি পেয়েছে আপনার নতুন সিনেমা বনবিবি, কেমন সাড়া পাচ্ছেন?

অসম্ভব ভালো সাড়া পাচ্ছি। যার শুরু হয়েছিল ট্রেলার মুক্তির পর থেকেই। দর্শকদের এমন ভালোবাসার জন্যই আসলে কাজ করা।

প্রথমবার সুন্দরবনে গিয়েছিলেন? শুটিংয়ের রোমাঞ্চকর গল্প শুনতে চাই...

হ্যাঁ, এবারই আমি প্রথমবার সুন্দরবনে গিয়েছিলাম। অসাধারণ অভিজ্ঞতা। বনবিবির শুটিং বনের এমন একটি জায়গায় হয়েছে, যেখানে কোনো গাড়ি পৌঁছানোর রাস্তা ছিল না, ছিল না নেটওয়ার্ক। আমরা তিন-চারটি বোর্ড নিয়ে পানির ভেতর ছিলাম। এরপর মাটিতে নামার পর ম্যানগ্রোভের কাঁটা, জেলি ফিশ, সাপ, বিভিন্ন ধরনের পোকার মুখোমুখি হয়েছি, যা মনে করলে এখনো গায়ে কাঁটা দেয়। এমন প্রতিকূলতার মধ্যেও কাজটি মন দিয়ে করার চেষ্টা করেছি। যার ফল হিসেবে দর্শকের এমন ভালোবাসা।

পার্নো মিত্র বরাবরই তার কাজের মাধ্যমে নিজের অভিনয় দক্ষতার প্রমাণ রেখেছে। এই কাজটিতেও কি আলাদাভাবে পার্নোকে পাবে দর্শক?

এটি আসলে দর্শক বলবে। আমি সবসময়ই গল্পের সঙ্গে নিজেকে ধারণা করার চেষ্টা করি। সেটি যেই চরিত্রই হোক। বিগত দিনে এর প্রমাণ আমি অপুর পাঁচালি, ধর্মযুদ্ধ, রঞ্জনা আমি আর আসব না, রাজকাহিনি সিনেমায় রেখেছি। বাকি তো দর্শক বলবে। নিজের অভিনয় নিয়ে নিজের বলা আসলে ঠিক নয়।

সিনেমায় কাজের ক্ষেত্রে আপনি কোন বিষয়টিকে সবচেয়ে বেশি গুরুত্ব দেন?

অবশ্যই চিত্রনাট্য, কনসেপ্ট ও চরিত্র। গল্প ভালো হলে তখনই সবকিছু ভালো হবে। কারণ যেই নির্মাতা ভালো গল্প বাছাই করতে পারবে। সে ভালো সিনেমাও নির্মাণ করার ক্ষমতা রাখে, ভালো চরিত্রও দর্শকদের উপহার দিতে পারে। তাই আমি সবচেয়ে বেশি গুরুত্ব দিই গল্পে, এরপর প্রতিটি বিভাগে। কারণ গল্প ভালো হলে কনসেপ্ট ভালো হবে, এরপর চরিত্র ভালো হবে। সবকিছুই একটি আরেকটির সঙ্গে যুক্ত। তাই শুরুতেই যদি গল্প নির্বাচন ভালো হয়, তাহলে সবকিছুই ভালো হবে।

ফিল্ম ইন্ডাস্ট্রিতে আপনার কত বছর হলো? এ সময়ের মধ্যে আপনাকে বিভিন্ন চরিত্রে অভিনয় করতে দেখা গেছে। কোন চরিত্রগুলো করতে আপনার মনে তৃপ্তি লাগে?

ছোট পর্দা ও বড় পর্দা মিলিয়ে ১৬ থেকে ১৭ বছরের বেশি হয়েছে। দেখতে দেখতে অনেকদিন হয়ে গেল। এ সময়ের মধ্যে বিভিন্ন চরিত্রে আমি কাজ করেছি। গ্রামের মেয়ে, আধুনিক নারী, স্বাধীন নারীর চরিত্র আবার রকস্টার চরিত্রেও অভিনয় করেছি।

কোন চরিত্রে অভিনয় করতে ভালো লাগে?

এটি আলাদা করে বলতে হলে আমি বলব, সবসময়ই নতুন নতুন চরিত্রে অভিনয় করতে ভালো লাগে। এ ছাড়া চ্যালেঞ্জিং চরিত্রে করতে আমি বেশি পছন্দ করি। একই রকম চরিত্রে অভিনয় করতে কখনই ভালো লাগে না। তাই নতুন নতুন চ্যালেঞ্জিং চরিত্র করতে আমার সবসময় ভালো লাগে।

বাংলাদেশের সিনেমাতেও আপনি কাজ করেছেন, সেই অভিজ্ঞতা থেকে সামনে কি আরও কাজ করতে চান?

বাংলাদেশের সিনেমায় অভিনয় করেছি। যার অভিজ্ঞতা ছিল দুর্দান্ত। এ ছাড়া দুই বছর আগে বিলডাকিনি নামে আরও একটি সিনেমার কাজ করেছি। যেখানে আমার বিপরীতে মোশাররফ করিম অভিনয় করেছেন। এর শুটিংও করে এসেছি। তবে কাজটির বর্তমান অবস্থা নিয়ে আমি কিছু জানি না। এ ছাড়া অবশ্যই করতে চাই। কারণ আমার কাজ অভিনয়। ভালো গল্প হলে আমি পৃথিবীর যে কোনো দেশের সিনেমাতেই অভিনয় করতে আগ্রহী।

বাংলাদেশের কাজ কেমন লাগে আপনার কাছে?

অসাধারণ লাগে। আমি আমার সময় থেকে বাংলাদেশের যেসব কাজ দেখে আসছি। বর্তমান সময়ে তাদের ইন্ডাস্ট্রি আরও সামনে এগিয়েছে। কাজগুলো আরও ভালো হচ্ছে। তাদের নির্মাণ অনেক গোছানো। এক কথায় বাংলাদেশের কাজগুলো অনেক সতেজ। এখানে নতুন নতুন গল্প দেখা যায়। এ ছাড়া কনটেন্টের দিক থেকে বাংলাদেশ অনেক উন্নত হয়েছে।

এ বছর আপনার আর কী কী কাজ আসবে?

বিলডাকিনি এরই মধ্যে মুক্তি পেয়েছে। এ ছাড়া একটি বাংলা ও একটি হিন্দি সিনেমা মুক্তির কথা রয়েছে।

এক কথায় পার্নোকে যদি ব্যাখ্যা করতে হয়...

এক কথায় আসলে কাউকেই ব্যাখ্যা করা যায় না। তাই আমাকেও করতে পারলাম না।

কালবেলাকে সময় দেওয়ার আপনাকে ধন্যবাদ।

কালবেলাকেও ধন্যবাদ। বাংলাদেশের সব দর্শককে হৃদয় থেকে ভালোবাসা।</description><guid isPermaLink="false">https://www.kalbela.com/ajkerpatrika/tarabela/75542</guid><pubDate>Sun, 24 Mar 2024 03:26:27 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image-75542.webp"/></item><item><title>মা হলেন ক্যামেরন</title><link>https://www.kalbela.com/ajkerpatrika/tarabela/75541</link><description>হলিউডের জনপ্রিয় অ্যাকশন অভিনেত্রী ক্যামেরন ডিয়াজ। দ্বিতীয়বারের মতো সন্তানের মা হয়েছেন তিনি। সামাজিক যোগাযোগমাধ্যম ইনস্টাগ্রামে তার স্বামী বেনজি ম্যাডেন পুত্র সন্তান ও মায়ের ছবি প্রকাশ করে এ খবর দেন। খবর পিপলের।

ইনস্টাগ্রাম পোস্টে স্বামী বেনজি লিখেছেন, ‘আমাদের ঘরে নতুন অতিথি এসেছে। দ্বিতীয়বারের মতো আমি ও ক্যামেরন বাবা মা হয়েছি। বিষয়টি আমাদের কাছে অত্যন্ত আনন্দের। আমরা আমাদের ছেলে কার্ডিনাল ম্যাডেনের জন্ম ঘোষণা করতে পেরে ধন্য। সে অসাধারণ এবং তাকে পেয়ে আমরা অত্যন্ত খুশি। সন্তানের নিরাপত্তার কারণে তার ছবি এখনই প্রকাশ করছি না।’

তবে ইনস্টাগ্রাম পোস্টে সন্তানের জন্মের তারিখ উল্লেখ করা হয়নি। ২০১৯ সালে প্রথম মা হন এই অভিনেত্রী। ক্যামেরন হলিউডের অন্যতম প্রভাবশালী অভিনেত্রীদের মধ্যে একজন। দীর্ঘ ক্যারিয়ারে তিনি দর্শক প্রিয় ও বক্স অফিসে সফল বেশকিছু সিনেমা উপহার দিয়েছেন।

তার উল্লেখযোগ্য সিনেমার মধ্যে রয়েছে, ‘দ্য মাস্ক’, ‘মাই বেস্ট ফ্রেন্ডস ওয়েডিং’, ‘দেয়ারস সামথিং অ্যাবাউট ম্যারি’, ‘চার্লিস অ্যাঞ্জেলেস’, ‘ভ্যানিলা স্কাই’, ‘গ্যাংস অব নিউইয়র্ক’ ইত্যাদি।</description><guid isPermaLink="false">https://www.kalbela.com/ajkerpatrika/tarabela/75541</guid><pubDate>Sun, 24 Mar 2024 03:26:26 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image-75541.webp"/></item><item><title>নির্মাতাদের পছন্দে জাহ্নবী কাপুর</title><link>https://www.kalbela.com/ajkerpatrika/tarabela/75540</link><description>বলিউড অভিনেত্রী জাহ্নবী কাপুর। স্টারকিডের তকমা নিয়ে বি-টাউনে যাত্রা শুরু করলেও এখন তিনি নির্মাতাদের পছন্দের তালিকায় রয়েছে ওপরের দিকে। এর কারণ হিসেবে অনেকেই ব্যাখ্যা করেছেন কাজের প্রতি তার ভালোবাসা ও ডেডিকেশন। এবার নিজের দাম বাড়িয়ে দিলেন শ্রীদেবী ও বনী কাপুরকন্যা। বর্তমানে তিনি একটি সিনেমার জন্য পারিশ্রমিক নিচ্ছেন ১০ কোটি রুপি। খবর কুইমুইয়ের।

ইন্ডাস্ট্রিতে জাহ্নবীর যাত্রা শুরু হয় নির্মাতা শশাঙ্ক খাইতানের ‘ধড়ক’ সিনেমার মাধ্যমে। এরপর থেকে তিনি বেশকিছু দর্শকপ্রিয় সিনেমায় অভিনয় করার সুযোগ পেয়ে যান। এরপরই প্রতি সিনেমার জন্য পারিশ্রমিক নিতে থাকেন ৩ কোটি রুপি। এরপর তিনি ‘রুহি’ ও ‘মিলি’ সিনেমায় অভিনয় করে ব্যাপকভাবে প্রশংসিত হতে থাকেন। যার কারণে নিজের কাজের পারিশ্রমিক বাড়িয়ে ৬ কোটি রুপি করেন। এরপর দক্ষিণী তারকা জুনিয়র এনটিআরের সঙ্গে জুটি বেঁধে আসন্ন ‘দেভারা’ সিনেমায় চুক্তিবদ্ধ হন তিনি। এরপরই পারিশ্রমিক বেড়ে যায় এই অভিনেত্রীর। বর্তমানে তিনি একটি সিনেমার জন্য ১০ কোটি রুপি পারিশ্রমিক নিচ্ছেন। তার নিচে রয়েছে বলিউড অভিনেতা সাইফ আলী খানের পারিশ্রমিক ৯ কোটি রুপি। তবে ‘দেভারা’ সিনেমার জন্য তিনি ১৩ কোটি রুপি নিয়েছেন। এ ছাড়া প্রতি সিনেমার জন্য ববি দেওল নেন ৮ রুপি। জাহ্নবীর বর্তমান পারিশ্রমিক আর আলিয়া ভাটের পারিশ্রমিক এখন এক। জাহ্নবী বর্তমানে নির্মাতা বুচি বাবু সানার আরসি ‘১৬‘ সিনেমা নিয়ে ব্যস্ত সময় পার করছেন। তারকাবহুল এই সিনেমায় তিনি প্রথমবারের মতো দক্ষিণী তারকা রামচরণের বিপরীতে অভিনয় করবেন। এ ছাড়া একটি বিশেষ চরিত্রে দেখা যাবে বিজয় সেতুপতিকে।</description><guid isPermaLink="false">https://www.kalbela.com/ajkerpatrika/tarabela/75540</guid><pubDate>Sun, 24 Mar 2024 03:26:25 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image-75540.webp"/></item><item><title>একসঙ্গে আমজাদ হোসেনের দুই ছেলে</title><link>https://www.kalbela.com/entertainment/others/75355</link><description>কিংবদন্তি চলচ্চিত্রকার, প্রযোজক, গল্পকার, অভিনেতা, গীতিকার ও সাহিত্যিক আমজাদ হোসেন। বাংলা চলচ্চিত্রের অন্যতম পথিকৃৎ তিনি। ১৯৬১ সালে ‘তোমার আমার’ সিনেমায় অভিনয় করে চলচ্চিত্র জগতে পা রাখেন তিনি। এরপর ১৯৬৭ সালে পরিচালনা করেন সিনেমা ‘আগুন নিয়ে খেলা’। এরপর শুধু তার এগিয়ে যাওয়ার গল্প। দীর্ঘ বর্ণাঢ্য ক্যারিয়ারে তিনি ১২ বার জিতেছেন জাতীয় চলচ্চিত্র পুরস্কার, ৬ বার বাচসাস পুরস্কার।

গুণী এই নির্মাতার দুই ছেলে সাজ্জাদ হোসেন দোদুল ও সোহেল আরমান সংস্কৃতি অঙ্গনে ওতপ্রোতভাবে জড়িত। মূলত বাবার পথ ধরেই তারা মিডিয়ায় এসেছেন। দুজনেই পরিচালনায় সমানতালে ব্যস্ত। নির্মাণ দিয়ে চিনিয়েছেন নিজেদের। পাশাপাশি কালেভদ্রে দেখা মিলে অভিনয়ে। দীর্ঘ ১৫ বছরের বিরতি শেষে ২০২২ সালে ‘মুসা’ ধারাবাহিক নাটকের মাধ্যমে অভিনয়ে ফিরেন নির্মাতা, লেখক ও অভিনেতা সাজ্জাদ হোসেন দোদুল। এরপর আর তাকে অভিনয়ে দেখা যায়নি।

অন্যদিকে, প্রায় তিন দশক ধরে শোবিজে কাজ করছেন সোহেল আরমান। একাধারে তিনি একজন নাট্যকার, অভিনেতা, গীতিকার ও পরিচালক। বাকি কাজগুলো পর্দার পেছনের হলেও অভিনয়ের মাধ্যমে ক্যামেরার সামনে এসেও পরিচিতি পেয়েছেন তিনি। তবে দীর্ঘ ১৫ বছরের বেশি সময় ধরে অভিনয়ে নেই তিনি। অবশেষে পর্দায় ফিরছেন এই অভিনেতা।

প্রথমবারের মতো একসঙ্গে দোদুল-আরমান দুই ভাই অভিনয় করছেন। বৈশাখী টিভির জন্য নির্মিতব্য ধারাবাহিকটির নাম ‘বোকা প্রেম’। কমেডি ঘরানার নাটকটিতে অভিনয়ের পাশাপাশি পরিচালনা করছেন সাজ্জাদ হোসেন দোদুল। এ নাটকের মাধ্যমে বড় ভাইয়ের পরিচালনা প্রথমবার কাজ করছেন ছোট ভাই সোহেল আরমান।

দুই ভাই একসঙ্গে অভিনয় প্রসঙ্গে সাজ্জাদ হোসেন দোদুল বলেন, সোহেল আরমান ভালো একজন অভিনেতা। দীর্ঘদিন ধরেই পরিচালনা করছে। ওর মধ্যে অভিনয়ের প্রতিভা আছে। কিন্তু সেটা বিফলে যাচ্ছে। এভাবে প্রতিভা শেষ হয়ে যাবে সেটা তো মেনে নেওয়া যায় না। বড় ভাই হিসেবে আমার তো একটা দায়িত্ব আছে। বাবা মারা যাওয়ার পর পরিবারের সবাইকে আমি গাউড করছি। আমি ওকে অভিনয়ে নিয়মিত হওয়ার আগ্রহী করছি। তাছাড়া অনেক দিন ধরেই ইচ্ছে দুই ভাই একসঙ্গে কাজ করব। তাই এই ধারাবাহিকের মাধ্যমে প্রথমবার দুজনে পর্দা ভাগ করছি। দুজনেই প্রেমিক চরিত্রে পর্দায় হাজির হচ্ছি। আমাদের চরিত্রে চমক আছে। বাকিটা জানতে হলে নাটকটি দেখতে হবে।

ধারাবাহিকটি প্রসঙ্গে দোদুল বলেন, এখানে প্রতিটি চরিত্র কমেডি ঘরানার। খুব সাধারণভাবে কমেডি তুলে ধরা হবে। তবে কমেডি হলেও গল্পে বার্তা আছে। প্রতিটি জায়গায় বার্তা থাকবে। এখন সিরিয়াস গল্প সেভাবে মানুষের কাছে পৌঁছায় না। মানুষের কাছে পৌঁছানোর জন্যই কমেডি গল্প বেছে নেওয়া। দর্শকরা অবসর সময় বিনোদন চায়। তাদের জন্যই ‘বোকা প্রেম’। আশা করছি, আমার নতুন ধারাবাহিকটি প্রচারে এলে সবার পছন্দ হবে।

সোহেল আরমান বলেন, আমার শ্রদ্ধাভাজন ও ভালোবাসার বড় ভাই অনেক দিন ধরেই অভিনয়ে ফেরার কথা বলছিল। একসময় প্রচুর অভিনয় করতাম। কাজের চাপে দীর্ঘ সময় ধরে অভিনয়ে নেই। মাঝে লম্বা একটা গ্যাপ। তবে এখনো আমাকে অভিনেতা হিসেবে ভক্তরা দেখতে চায়। তাদের থেকে একটা চাপ অনুভব করছি। ভাইয়াও প্রবল চাপ দিচ্ছেন। সে ফেরার জন্য অনেক বোঝাল। তার মাঝে বাবার প্রতিচ্ছবি খুঁজে পাই। তাকে আমি বাবার চোখেই দেখি। যেহেতু তাকে ভালোবাসি এবং অভিনয়ের জন্য চাপ আছে সবকিছু বিবেচনা করে অভিনয়ে ফিরছি। আমার চরিত্রটা বেশ সুন্দর। সবকিছু মিলিয়ে প্রধান চরিত্রে দীর্ঘ ১৫ বছরেরও অধিক পর কাজ করছি। চেষ্টা করব এখন থেকে নিয়মিত হওয়ার। আশা করছি, নাটকটি প্রচারে এলে সবার পছন্দ হবে।

‘বোকা প্রেম’ ধারাবাহিকে আরও অভিনয় করছেন—আখম হাসান, ফারজানা ছবি, শামীমা নাজনীন, আবু হুরায়রা তানভীর, সাব্বির আহমেদ, এলেন শুভ্র, ইমতু রাতিশ, ইমু শিকদার, লাবণ্য লিজা, সিয়াম মৃধা, বিটলু শামীম, সামিয়া আক্তার, কাজী মিথিলা মুন প্রমুখ।

নির্মাতা জানান, রোববার (২৪ মার্চ) থেকে পূবাইলে ধারাবাহিকটির শুটিং শুরু। একটানা চলবে দৃশ্য ধারণ। ঈদুল ফিতরের আয়োজন শেষ হলেই প্রতি মঙ্গল, বুধ ও বৃহস্পতিবার থেকে বৈশাখী টিভিতে ধারাবাহিক নাটকটির প্রচার শুরু হবে। দর্শক যতদিন চাইবে ততদিন নাটকটি নির্মিত হবে বলে জানিয়েছেন।</description><guid isPermaLink="false">https://www.kalbela.com/entertainment/others/75355</guid><pubDate>Sat, 23 Mar 2024 15:08:51 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/23/image_75355_1711183864.webp"/></item></channel></rss>