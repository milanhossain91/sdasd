<?xml version="1.0" encoding="utf-8"?><rss version="2.0" 
                    xml:base="https://www.kalbela.com/" 
                    xmlns:atom="http://www.w3.org/2005/Atom" 
                    xmlns:dc="http://purl.org/dc/elements/1.1/" 
                    xmlns:media="http://search.yahoo.com/mrss/"
                    xmlns:content="http://purl.org/rss/1.0/modules/content/"><channel><title>Kalbela News | RSS Feed</title><description>RSS feed of world topics</description><link>https://www.kalbela.com</link><image>
    						<title>Kalbela News | RSS Feed</title>
    						<url>https://www.kalbela.com/templates/web-view/images/main-logo.png</url>
    						<link>https://www.kalbela.com</link>
    					</image><atom:link href="https://www.kalbela.com/rss/world-rss.xml" rel="self" type="application/rss+xml" /><dc:language>bn-bd</dc:language><dc:creator>Kalbela News (info@kalbela.com)</dc:creator><dc:rights>Copyright 2024 kalbela.com</dc:rights><dc:date>2024-03-25T22:31:00+06:00</dc:date><lastBuildDate>Mon, 25 Mar 2024 22:31:00 +0600</lastBuildDate><item><title>সিরিয়ায় জঙ্গি হামলায় নিহত ১১</title><link>https://www.kalbela.com/world/asia/75981</link><description>সিরিয়ায় জঙ্গি হামলা চালিয়েছে আন্তর্জাতিক সন্ত্রাসী সংগঠন ইসলামিক স্টেট (আইএস)। এতে অন্তত ১১ জন  নিহত হয়েছেন। রোববার (২৪ মার্চ) ভয়েস অব আমেরিকার এক প্রতিবেদনে এ তথ্য জানানো হয়েছে। 

প্রতিবেদনে বলা হয়েছে, সন্ত্রাসী সংগঠন আইএস সিরিয়ার উত্তরাঞ্চলের মরুভূমিতে ট্রাফল সংগ্রহের সময় এ হামলা চালিয়েছে। এতে এ হতাহতের ঘটনা ঘটেছে।

সিরিয়ার অবজারভেটরি অব হিউম্যান রাইটস জানিয়েছে, উত্তর সিরিয়ার রাকা প্রদেশের আইএস যোদ্ধারা গাড়ি দিয়ে যাওয়ার সময় বোমার বিস্ফোরণ ঘটায়। এতে মরুভূমিতে থাকা ট্রাফল সংগ্রহকারীদের মধ্যে ১১ জন নিহত হন। বিস্ফোরণের পর হামলাকারীরা গুলিও চালায়। বাসিন্দাদের মধ্যে এখনো অনেকে নিখোঁজ রয়েছে বলেও জানিয়েছে সংস্থাটি।

সিরিয়ার অভ্যন্তরে ব্রিটেনভিত্তিক এ পর্যবেক্ষক প্রতিষ্ঠান জানিয়েছে, হামলাকারীরা আরও অনেক ব্যক্তিকে অপহরণ করেছে। ২০১৪ সাল থেকে আইএস সিরিয়ার বিশাল একটি অংশ নিয়ন্ত্রণ করে আসছে।

এর আগে চলতি মাসের শুরুতে সিরিয়ার রাকার একটি এলাকায় মরুভূমিতে ট্রাফল সংগ্রহের সময় ১৯ জন নিহত হন।</description><guid isPermaLink="false">https://www.kalbela.com/world/asia/75981</guid><pubDate>Mon, 25 Mar 2024 22:26:09 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image-75981-1711383948.webp"/></item><item><title>সৌদিতে কাজ ছাড়া কর্মী নিয়োগে দুঃসংবাদ</title><link>https://www.kalbela.com/world/middle-east/75980</link><description>কাজ ছাড়া কর্মী নিয়োগে দুঃসংবাদ দিয়েছে সৌদি আরব। দেশটি কাজ ছাড়া কর্মী নিয়োগ দিলে নিয়োগকর্তার বিরুদ্ধে মোটা অংকের জরিমানার পরিকল্পনা নিয়েছে। রোববার (২৪ মার্চ) সৌদি গেজেটের এক প্রতিবেদনে এ তথ্য জানানো হয়েছে। 

প্রতিবেদনে বলা হয়েছে, কাজ ছাড়া কর্মী নিয়োগের বিরুদ্ধে কঠোর হতে যাচ্ছে সৌদি আরব। এ সংক্রান্ত একটি খসড়া আইনের বিষয়ে সম্প্রতি দেশটির মানবসম্পদ ও সামাজিক উন্নয়ন মন্ত্রণালয় জনমত যাচাইয়ের উদ্যোগ নিয়েছে। 

প্রস্তাবিত আইনে বলা হয়েছে, আইন লঙ্ঘনকারীকের দুই থেকে ১০ লাখ রিয়াল জরিমানা করা হতে পারে। যা বাংলাদেশি টাকায় প্রায় তিন কোটি টাকার সমান। শ্রমবাজারে নেতিবাচক প্রভাব ফেলে এমন কর্মকাণ্ডকে আপরাধ হিসেবে গণণা করাই এ আইনের মূল লক্ষ্য। 

প্রস্তাবিত এ আইনে নিয়োগবর্তার কাছে সুনির্দিষ্ট কাজ না থাকলে পেশাদার কর্মী বা গৃহকর্মী নিয়োগকে অপরাধ হিসেবে স্বীকৃতি দেওয়া হয়েছে। 

আইনে বলা হয়েছে, শ্রমবাজারে সেবা প্রদানের জন্য দালালিতে জড়িত হওয়াকে অপরাধ হিসেবে ধরা হয়েছে। প্রস্তাবিত আইনটি সৌদি নাগরিক বা বিদেশি সকলের জন্য সমানভাবে কার্যকর করা হবে। এছাড়া প্রবাসী আইন লঙ্ঘনকারীদের বহিষ্কারও করার কথা আইনে বলা হয়েছে। 
 </description><guid isPermaLink="false">https://www.kalbela.com/world/middle-east/75980</guid><pubDate>Mon, 25 Mar 2024 22:26:06 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75980_1711383053.webp"/></item><item><title>রমজানেই গাজায় যুদ্ধবিরতির প্রস্তাব নিরাপত্তা পরিষদে পাস</title><link>https://www.kalbela.com/world/middle-east/75973</link><description>পবিত্র রমজানেই গাজায় অবিলম্বে যুদ্ধবিরতির আহ্বান জানিয়ে জাতিসংঘের নিরাপত্তা পরিষদে প্রস্তাব পাস হয়েছে। সোমবার (২৫ মার্চ) আলজাজিরার এক প্রতিবেদনে এ তথ্য জানানো হয়েছে। 

প্রতিবেদনে বলা হয়েছে, সোমবার এ প্রস্তাবটি নিরাপত্তা পরিষদের ভোটাভুটির জন্য তোলা হয়েছে। এতে সব সদস্য দেশ প্রস্তাবের পক্ষে ভোট দিয়েছে। এ ছাড়া প্রস্তাবে ভেটো দেওয়া বিরত ছিল যুক্তরাষ্ট্র। এমনকি প্রস্তাবের বিপক্ষে কোনো যুক্তি বা ভোটো দেয়নি দেশটি।  

গাজায় যুদ্ধবিরতি জন্য এর আগে তোলা সব প্রস্তাবে ভেটো দিয়েছে যুক্তরাষ্ট্র। মূল দেশটির ভেটোর কারণে আগের কোনো প্রস্তাবই আলোর মুখ চোখে দেখেনি। 

গত ৭ অক্টোবর দক্ষিণ ইসরায়েলে প্রবেশ করে নজিরবিহীন হামলা চালিয়ে ১২০০ ইসরায়েলিকে হত্যার পাশাপাশি প্রায় ২৫০ ইসরায়েলি ও বিদেশি নাগরিককে গাজায় বন্দি করে নিয়ে আসে হামাস। একই দিন হামাসকে নির্মূল এবং বন্দিদের মুক্তি নিশ্চিত করতে ফিলিস্তিনি স্বাধীনতাকামী এই সংগঠনের বিরুদ্ধে যুদ্ধ ঘোষণা করে ইসরায়েল। গত নভেম্বরে সাত দিনের যুদ্ধবিরতি চুক্তির বিনিময়ে ১১০ ইসরায়েলি বন্দিকে হামাস মুক্তি দিলেও এখনো তাদের হাতে ১৩০ জনের মতো বন্দি আছেন।

সাম্প্রতিক সময়গুলোতে ইসরায়েলের ওপর চাপ বাড়িয়েছে যুক্তরাষ্ট্র। সে সঙ্গে গত ৭ অক্টোবর আটক জিম্মিদের মুক্তি দেওয়ার জন্য হামাসকেও চাপ দিয়ে আসছে যুক্তরাষ্ট্র। এমন পরিস্থিতির মধ্যে গাজায় যুদ্ধবিরতির প্রস্তাব জাতিসংঘের নিরাপত্তা পরিষদে পাস হয়েছে। 
 </description><guid isPermaLink="false">https://www.kalbela.com/world/middle-east/75973</guid><pubDate>Mon, 25 Mar 2024 21:40:54 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75973_1711381247.webp"/></item><item><title>গুগল মেটা ও অ্যাপলের বিরুদ্ধে তদন্তে ইইউ</title><link>https://www.kalbela.com/world/europe/75970</link><description>গুগল, মেটা ও অ্যাপলের বিরুদ্ধে তদন্তে নামছে ইউরোপীয় ইউনিয়ন (ইইউ)। বিশ্বের বৃহত্তম প্রযুক্তি প্রতিষ্ঠানগুলোর অপ্রতিযোগিতামূলক আচরণের জন্য এ তদন্তের কথা জানিয়েছে সংস্থাটি। সোমবার (২৫ মার্চ) বিবিসির এক প্রতিবেদনে এ তথ্য জানানো হয়েছে। 

প্রতিবেদনে বলা হয়েছে, মেটা, অ্যাপল, এবং গুগলের মাতৃপ্রতিষ্ঠান অ্যালফাবেটের বিরুদ্ধে ডিজিটাল মার্কেট অ্যাক্টের (ডিএমএ) সম্ভাব্য লঙ্ঘনের অভিযোগ করা হয়েছে। ২০২২ সালে এ আইনটি প্রবর্তন করা হয়েছিল। কোম্পানিগুলোর বিরুদ্ধে আইন ভঙ্গের অভিযোগ প্রমাণিত হলে তাদের বিপুল অঙ্কের জরিমানা গুনতে হবে পারে। 

ইইউর দুর্নীতিবিরোধী ট্রাস্টের প্রধান মার্গারেট ভেস্তাগের এবং ইন্ডাস্ট্রির প্রধান থিয়েরি ব্রেটন সোমবার এ তদন্তের ঘোষণা দেন। ফলে কোম্পানিগুলোর বিরুদ্ধে আইন ভঙ্গের প্রমাণ পেলে তাদের বিরুদ্ধে বার্ষিক আয়ের ১০ শতাংশ পর্যন্ত জরিমানা করা হতে পারে। 

বর্তমানে বিশ্বের ৬টি কোম্পাটি ডিএমএ আইন মেনে চলছে। যদিও এর বাইরে আরও অনেক বড় বড় কোম্পানি রয়েছে। আইনে মেনে চলা কোম্পানিগুলো হলো অ্যালফাবেট, অ্যাপলম মেটা, অ্যামাজন, মাইক্রোসফট এবং বাইটড্যান্স। 

প্রতিবেদনে বলা হয়েছে, প্রকৃতপক্ষে এসবের কোনো কোম্পানি ইউরোপভিত্তিক নয়। এরমধ্যে ৫টি কোম্পানি যুক্তরাষ্ট্রভিত্তিক। এ ছাড়া বাইটড্যান্স হলো বেইজিংভিত্তিক কোম্পানি। 

বর্তমানে তদন্তের মুখে পড়া এসব কোম্পানির বিরুদ্ধে দুই সপ্তাহ আগে অভিযোগ করা হয়েছিল। অ্যাপলের এক মুখপাত্র জানান, তারা তদন্তে অংশ নেবেন। প্রতিষ্ঠানটি আইন মেনে পরিচালিত হয় বলেও নিজেদের আত্মবিশ্বাসের কথা জানান তিনি।</description><guid isPermaLink="false">https://www.kalbela.com/world/europe/75970</guid><pubDate>Mon, 25 Mar 2024 21:19:38 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75970_1711379625.webp"/></item><item><title>অ্যাপের মাধ্যমে ভিক্ষা করেন তিনি</title><link>https://www.kalbela.com/world/india/75949</link><description>ভিক্ষুক বলতে স্বাভাবিকভাবে যেমন ভাবনা সামনে আর সবার থেকে তিনি আলাদা। মোবাইল অ্যাপের মাধ্যমে ভিক্ষা করেন তিনি। এজন্য পরিচয় পেয়েছেন ডিজিটাল ভিক্ষুক হিসেবে। ভারতীয় সংবাদমাধ্যম এনডিটিভির এক প্রতিবেদনে এমন ঘটনা তুলে ধরা হয়েছে। 

প্রতিবেদনে বলা হয়েছে, ডিজিটাল পদ্ধতিতে ভিক্ষা করা এই ভিক্ষুকের চোখে দেখতে পান না। এজন্য ভিক্ষার এ পদ্ধতি বেছে নিয়েছেন তিনি। আর এজন্যই সামাজিক যোগাযোগমাধ্যমে ভাইরাল হয়ে গেছেন। পরিণত হয়েছেন আলোচনার কেন্দ্রবিন্দুতে।

ভাইরাল হওয়া এ ভিক্ষুকের খোঁজ মিলেছে ভারতের আসাম রাজ্যের গৌহাটিতে। তার গলায় রয়েছে আপসের কিউআর কোড সংবলিত একটি কার্ড। এটি স্ক্যান করে ভিক্ষা নিচ্ছেন তিনি। অ্যাপসের মাধ্যমে ভিক্ষা করা ওই ভিক্ষুকের নাম দশরথ। 


Stumbled upon a remarkable scene in bustling #Guwahati a beggar seamlessly integrating digital transactions into his plea for help, using PhonePe! Technology truly knows no bounds.
It's a testament to the power of technology to transcend barriers, even those of socio-economic pic.twitter.com/7s5h5zFM5i
— Gauravv Somani (@somanigaurav) March 24, 2024

সামাজিক যোগাযোগমাধ্যমে ছড়িয়ে পড়া ভিডিওতে দেখা যায়, দশরথের গলায় ভারতীয় ডিজিটাল পেমেন্ট ও আর্থিক পরিষেবা সংস্থা ফোন-পের একটি কিউআর কোড ঝুলানো রয়েছে। গাড়িতে বসে থাকা দুই ব্যক্তির কাছে ভিক্ষা চান তিনি। এ সময় তারা কিউআর কোড স্ক্যান করে তার অ্যাকাউন্টে ১০ রুপি পাঠিয়ে দেন। বিষয়টি নিশ্চিত হতে জমা হওয়ার নোটিফিকেশন শুনতে নিজের কানের কাছে ফোন ধরেন তিনি। 

কংগ্রেসের নেতা গৌরব সোমানি এ ভিডিও এক্সে শেয়ার করেছেন। সেখানে তিনি লিখেন, চিন্তা করার বিষয়। সত্যিই প্রযুক্তির কোনো সীমা নেই।

ভারতে ডিজিটাল পদ্ধতিতে ভিক্ষার ঘটনা এটাই প্রথম না। এর আগে বিহারে ৪০ বছর বয়সী এক ব্যক্তিকে গলায় কিউআর কোড ঝুলিয়ে বিহারে এক ব্যক্তিকে ভিক্ষা করতে দেখা যায়। ওই ব্যক্তি বিহারের বেত্তিয়া রেলওয়ে স্টেশনে ভিক্ষা করতেন। 
 </description><guid isPermaLink="false">https://www.kalbela.com/world/india/75949</guid><pubDate>Mon, 25 Mar 2024 19:44:02 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75949_1711373634.webp"/></item><item><title>রাফাহ থেকে কাউকে জোরপূর্বক স্থানান্তর ‘যুদ্ধাপরাধের’ শামিল</title><link>https://www.kalbela.com/world/europe/75944</link><description>
ইসরায়েলের সামরিক অভিযানের আগে রাফা থেকে জোর পূর্বক গাজার স্থনান্তরে যুদ্ধাপরাধ সংঘঠিত হবে বলে মন্তব্য করেছেন ফ্রান্সের প্রেসিডেন্ট ইমানুয়েল ম্যাখোঁ। খবর এনডিটিভি।

রোববার (২৪ মার্চ) ইসরায়েলের প্রধানমন্ত্রী বেনিয়ামিন নেতানিয়াহুর দেওয়া এক বার্তায় তিনি এ কথা বলেন।

টেলিফোনে নেতানিয়াহুর সঙ্গে টেলিফোনে আলাপকালে মাখোঁ পশ্চিম তীরের বাসিন্দাদের প্রতি ইসরায়েলি আচরণের তীব্র নিন্দা জানান। শুক্রবার পশ্চিম তীরের ৮০০ হেক্টর জমি দখলে নেওয়ার ঘোষণা করেছে ইসরায়েল। 

অ্যাকটিভিস্টরা জানিয়েছেন, নর্দান জর্ডান ভ্যালির এ জমি দখলের ঘোষণা গত এক দশকের মধ্যকার সময়ে ইসরায়েলের সবচেয়ে দখলদারি পদক্ষেপ।  



পশ্চিম তীরে বিশাল জমি দখলে নেওয়ার ঘোষণা ইসরায়েলের















অ- অ+



X



পুরোনো ছবি



অধিকৃত পশ্চিম তীরে আরও বসতি নির্মাণের জন্য ৮০০ হেক্টর জমি দখলে নেওয়ার ঘোষণা দিয়েছে ইসরায়েল। গত কয়েক দশকের মধ্যে এবারই সবচেয়ে বেশি পরিমাণ জমি দখলে নেওয়ার ঘোষণা দিয়েছে দেশটি। খবর এএফপির।

ইসরায়েলের অর্থমন্ত্রী বেজালেল স্মোট্রিচ পশ্চিম তীরের উত্তর জর্ডান উপত্যকার ৮০০ হেক্টর এলাকাকে রাষ্ট্রীয় ভূমি হিসেবে ঘোষণা করেছেন। তিনি এমন এক সময়ে এই ঘোষণা দিলেন যখন মার্কিন পররাষ্ট্রমন্ত্রী অ্যান্টনি ব্লিঙ্কেন ইসরায়েল সফর করছেন।

ফিলিস্তিনি ভূখণ্ডে অবৈধ ইসরায়েলি বসতি পর্যবেক্ষণ করে এমন একটি সংগঠন হলো পিস নাউ। ইসরায়েলি অর্থমন্ত্রীর নতুন ঘোষণার পর সংগঠনটি জানিয়েছে, ১৯৯৩ সালের অসলো চুক্তির পর এবার সবচেয়ে বেশি পরিমাণ জমি দখলর ঘোষণা দিয়েছে ইসরায়েল। বছর হিসেবে ২০২৪ জমি দখলের চূড়ায় আরোহণ করেছে।

ফিলিস্তিনি ভূখণ্ডে ইসরায়েলি বসতি স্থাপন আন্তর্জাতিক আইনে অবৈধ। বৈশ্বিক বিরোধিতা সত্ত্বেও সাম্প্রতিক দশকে পশ্চিম তীরে কয়েক ডজন অবৈধ বসতি নির্মাণ করেছে ইসরায়েল। বর্তমানে এসব বসতিতে প্রায় ৫ লাখ ইসরায়েলি বাস করছেন। পশ্চিম তীরে তারা প্রায় ৩০ লাখ ফিলিস্তিনির পাশাপাশি বসবাস করে আসছেন।

রাফাহ সীমান্তে হামাসকে নির্মূলের জন্য ইসরায়েলের যেকোনো ধরনের সামরিক পদক্ষেপেরও বিরোধিতার কথার পুনরাবৃত্তি করেন ম্যাখোঁ। উপত্যাকায় কয়েক মাসের যুদ্ধ পরিস্থিতির কারণে গাজার বেশিরভাগ বাসিন্দা সেখানে অবস্থান নিয়েছেন। 

আলাপকালে ফ্যান্সের প্রেসিডেন্ট ম্যাখোঁ  ইসরায়েলি প্রধানমন্ত্রী নেতানিয়াহুকে বলেন, তিনি জাতিসংঘের নিরাপত্তা পরিষদে অবিলম্বে এবং দীর্ঘস্থায়ী যুদ্ধবিরতির জন্য প্রস্তাব আনতে চান। এছাড়া আলাপকালে তিনি গাজার সকল প্রবেশপথ অবিলেম্বে খুলে দেওয়ারও আহ্বান জানান। </description><guid isPermaLink="false">https://www.kalbela.com/world/europe/75944</guid><pubDate>Mon, 25 Mar 2024 19:42:27 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image-75944-1711378378.webp"/></item><item><title>মিয়ানমারের নির্বাচন নিয়ে জান্তার নতুন বার্তা</title><link>https://www.kalbela.com/world/asia/75923</link><description>নির্বাচন নিয়ে নতুন বার্তা দিয়েছে মিয়ানমারের জান্তা প্রশাসন। তারা জানিয়েছে, দেশটিতে নির্বাচনের পরিকল্পনা রয়েছে। সোমবার (২৪ মার্চ) বার্তাসংস্থা রয়টার্সের এক প্রতিবেদনে এ তথ্য জানানো হয়েছে। 

জান্তা সরকারের প্রধান জেনারেল মিন অং হ্লেইং জানান, তাদের নির্বাচনের পরিকল্পনা রয়েছে। তবে এজন্য শর্তারোপ করা হয়েছে। শান্তি ও স্থিতিশীলতা বজায় থাকলেই তবে এ নির্বাচন অনুষ্ঠিত হবে। 

জেনারেল হ্লেইং জানান, দেশব্যাপী এ নির্বাচন অনুষ্ঠিত নাও হতে পারে। মিয়ানমারের বেশিরভাগ অঞ্চলে বিদ্রোহীদের সঙ্গে জান্তার সংঘাত চলছে। এর মধ্যে নির্বাচন নিয়ে আগাম পরিকল্পনার কথা জানালেন তিনি। 

রুশ বার্তা সংস্থা তাসের এক সাক্ষাৎকারে  প্রধান জেনারেল জানান, দেশ যদি শান্ত ও স্থিতিশীল হয় তাহলে কেবল সংশ্লিষ্ট অঞ্চলগুলোতে নির্বাচনের পরিকল্পনা রয়েছে। আইন অনুযায়ী, দেশ নির্বাচন না হলেও আমরা যতটুকু পারি নির্বাচনের আয়োজন করা হবে। 

সামরিক অভ্যুত্থানের মাধ্যমে মিয়ানমারের জান্তা ২০২১ সালে গণতান্ত্রিক সরকার অং সান সু চিকে উৎখাত করে ক্ষমতা দখল করে। এরপর থেকে সেনাবাহিনী গঠিত সরকার গত তিন বছর ধরে দেশটি শাসন করে আসছে। 

ক্ষমতা গ্রহণের এক মাসের মধ্যে নির্বাচনের কথা ছিল জান্তার। তবে নানা অজুহাতে সেই কথার বাস্তবায়ন করেনি জান্তা। ফলে বর্তমানে জান্তার প্রধান জেনারেল হ্লেইং যে নির্বাচনের পূর্বাভাস দিয়েছেন তা আদৌ বাস্তবায়ন হবে কিনা তা নিয়ে সন্দেহ রয়েছে। 

নির্বাচনের শর্ত হিসেবে জান্তা শান্তি ও স্থিতিশীলতার শর্তারোপ করেছে। অন্যদিকে মিয়ানমারের জান্তার সঙ্গে বিদ্রোহীদের তুমুল সংঘর্ষ রয়েছে। ফলে এমন স্থিতিশীল পরিবেশ আসবে কিনা তা নিয়ে সন্দেহ রয়েছে। ক্ষমতা গ্রহণের পর সবচেয়ে বেশি চ্যালেঞ্জিং পরিস্থিতি পার করছে। 

মিয়ানমারের জান্তা প্রশাসন প্রতি ছয় মাস পরপর জরুরি অবস্থার মেয়াদ বাড়িয়ে চলছে। শান্তি ও স্থিতিশীলতার বিষয়টি সামনে রেখে বারবার এ মেয়াদ বাড়ানো হচ্ছে। অন্যদিকে নির্বাচনের জন্য শান্তি ও স্থিতিশীলতার কথা বলা হয়েছে। </description><guid isPermaLink="false">https://www.kalbela.com/world/asia/75923</guid><pubDate>Mon, 25 Mar 2024 17:39:14 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75923_1711366348.webp"/></item><item><title>পাপুয়া নিউগিনিতে শক্তিশালী ভূমিকম্পে হাজারও বাড়িঘর বিধ্বস্ত</title><link>https://www.kalbela.com/world/others/75909</link><description>পাপুয়া নিউগিনিতে শক্তিশালী ভূমিকম্প আঘাত হেনেছে। এতে অন্তত পাঁচজন নিহত হয়েছেন। এ ছাড়া ভূমিকম্পে হাজারও বাড়িঘর বিধ্বস্ত হয়েছে। দেশটির বন্যাকবলিত উত্তরাঞ্চলে এ ভূমিকম্প আঘাত হেনেছে।সোমবার (২৫ মার্চ) ভারতীয় সংবাদমাধ্যম এনডিটিভির এক প্রতিবেদনে এ তথ্য জানানো হয়েছে। 

সোমবার দেশটির কর্মকর্তারা জানান, বন্যাকবলিত উত্তরাঞ্চলে ৬ দমশকি ৯ মাত্রার শক্তিশালী ভূমিকম্প হয়েছে। এতে অন্তত এক হাজার বাড়িঘর বিধ্বস্ত হয়েছে। এ ছাড়া ভূমিকম্পে অন্তত পাঁচজন নিহত হয়েছেন। 

দেশটির পূর্ব সেপকের গভর্নর আল্লান বার্ড বলেন, ভূমিকম্পে অন্তত এক হাজার বাড়িঘর ধ্বংস হয়ে গেছে। জরুরি বিভাগের কর্মীরা এখনও ক্ষয়ক্ষতির পরিমাণ নিয়ে কাজ চালিয়ে যাচ্ছেন। এতে প্রদেশের বেশিরভাগ অংশ ক্ষতিগ্রস্ত হয়েছে বলেও জানান তিনি। 

প্রতিবেদনে বলা হয়েছে, সেপিক নদীর তীরবর্তী বেশ কয়েকটি গ্রাম বড় ধরনের বন্যার মুখে পড়েছে।এরমধ্যে রোববার সকালে দেশটিতে ভূমিকম্প আঘাত হেনেছে। 

প্রদেশের পুলিশ কমান্ডার ক্রিস্টোফার তামারি এএফপিকে বলেন, এখনও পর্যন্ত পাঁচজন নিহতের খবর পাওয়া গেছে। তবে নিহতের সংখ্যা আরও বাড়তে পারে বলেও জানান তিনি। 

ভূমিকম্পের পর ছড়িয়ে পড়া ছবিতে দেখা গেছে, বন্যার হাঁটুসমান পানিতে কাঠের তৈরি বাড়িঘর ভেঙে পড়ে রয়েছে।

পাপুয়া নিউগিনিতে ভূমিকম্প স্বাভাবিক ঘটনা। দেশটি ভৌগোলিকভাবে দক্ষিণপূর্ব এশিয়া এবং প্রশান্ত মহাসাগরীয় অঞ্চলের তলদেশ ঘিরে থাকা রিং অব ফায়ারে অবস্থিত। যা ভূপিকম্পের জন্য বেশ ঝুকিপূর্ণ। </description><guid isPermaLink="false">https://www.kalbela.com/world/others/75909</guid><pubDate>Mon, 25 Mar 2024 16:37:53 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image-75909-1711363621.webp"/></item><item><title>ঘর-সংসার ছেড়ে হঠাৎ রাজনীতির মাঠে কেজরিওয়ালের স্ত্রী</title><link>https://www.kalbela.com/world/india/75886</link><description>আবগারি দুর্নীতি মামলায় গ্রেপ্তার হয়ে কারাগারে আছেন দিল্লির মুখ্যমন্ত্রী অরবিন্দ কেজরিওয়াল। মুক্তি কবে মিলবে, তার কোনো নিশ্চয়তা নেই। জেলে বসে বর্তমানে দল ও সরকার সামাল দিলেও কতদিন তা পারবেন তারও কোনো ঠিক নেই। স্বামীর এমন দুঃসময়ে ঘর-সংসার সব ছেড়ে রাজনীতির মাঠে নেমেছেন স্ত্রী সুনীতা কেজরিওয়াল। প্রশাসন ও দলের সঙ্গে মুখ্যমন্ত্রীর যোগাযোগের অন্যতম দূত হয়ে উঠেছেন সুনীতা। এমনকি কেজরিওয়ালের অবর্তমানে সরকার ও দলের প্রধান হিসেবে তার নামও আলোচনায় এসেছে।

গত বৃহস্পতিবার রাতে কেজরিওয়ালকে গ্রেপ্তার করে ভারতের কেন্দ্রীয় তদন্ত সংস্থা এনফোর্সমেন্ট ডিরেক্টরেট (ইডি)। দেশটির ইতিহাসে তিনিই প্রথম মুখ্যমন্ত্রী, যিনি পদে থাকাকালীন গ্রেপ্তার হন। এরপর ২৮ মার্চ পর্যন্ত তার রিমান্ড মঞ্জুর করেন দিল্লির রাউজ অ্যাভিনিউ আদালত।

কেজরিওয়ালের গ্রেপ্তারির পরপরই মুখ খুলেন সুনীতা। এক্সবার্তায় ভারতীয় প্রধানমন্ত্রী নরেন্দ্র মোদির বিরুদ্ধে তোপ দাগেন তিনি। সুনীতি বলেন, ‘তিনবারের নির্বাচিত মুখ্যমন্ত্রীকে ক্ষমতার দম্ভে মোদিজি গ্রেপ্তার করিয়েছেন। উনি সকলকেই ধ্বংস করে দিয়ে চাইছেন। দিল্লির মানুষের প্রতি এটা বিশ্বাসঘাতকতা। আপনাদের মুখ্যমন্ত্রী সবসময় আপনাদের পাশে দাঁড়িয়েছেন। ওর জীবন দেশের প্রতি নিয়োজিত।’

১৯৯৪ সালে কেজরিওয়ালকে বিয়ে করেন সুনীতা। ২০১৫ সালে কেজরিওয়াল দিল্লির মুখ্যমন্ত্রী হিসেবে শপথ গ্রহণ করেন। দীর্ঘ ৩০ বছরের দাম্পত্য জীবন তাদের। তবে এত বছরের সংসার জীবনে কখনো সক্রিয় রাজনীতিতে আসেননি সুনীতা। উল্টো রাজস্ব কর্মকর্তার চাকরি ছেড়ে ঘর ও সংসার সামাল দিয়েছেন।

তবে গত বৃহস্পতিবার স্বামী গ্রেপ্তার হলে বারবার আলোচনায় আসছেন সুনীতা। গণমাধ্যম ও সামাজিক মাধ্যমের আলোচনার কেন্দ্রবিন্দুতে পরিণত হয়ে পড়েন তিনি। আর এতে রসদ জোগাচ্ছে কেন্দ্রীয় সরকারকে আক্রমণ করে কড়া ভাষায় দেওয়া তার একাধিক এক্সবার্তা।

কেজরিওয়ালের গ্রেপ্তারের পর তার ক্ষমতাসীন সরকার ও দল আম আদমি পার্টি (আপ) বড় ধরনের নেতৃত্বের সংকটে পড়েছে। এমন সংকটকালে সরকার ও দল পরিচালনায় নেতৃত্ব দেওয়ার ক্ষেত্রে কেজরিওয়ালের স্থলাভিষিক্ত কে হবেন সে প্রশ্ন বড় হয়ে দেখা দেয়। দল ও সরকার দুটিই একসঙ্গে সামলাতে পারবেন, কেজরিওয়ালের এমন যোগ্য উত্তরসূরি খুঁজে বের করাই দলটির সবচেয়ে বড় চ্যালেঞ্জ। অরবিন্দের অনুপস্থিতিতে মুখ্যমন্ত্রী পদে যে তিনজনের নাম আলোচনায় এসেছে তাদের অন্যতম সুনিতা। অন্য দুজন হলেন মন্ত্রিপরিষদ সদস্য অতীশি ও সৌরভ ভরদ্বাজ।

আনন্দবাজার পত্রিকার খবের বলা হয়েছে, কেজরিওয়ালের গ্রেপ্তারের পর প্রচারের আলোয় উঠে এসেছেন সুনীতা। এতে এই সংকটের সময় তাকে দলের মুখ করতে চাইছে আপ নেতৃত্ব।</description><guid isPermaLink="false">https://www.kalbela.com/world/india/75886</guid><pubDate>Mon, 25 Mar 2024 15:08:14 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75886_1711355810.webp"/></item><item><title>সবচেয়ে কম বয়সী প্রধানমন্ত্রী পাচ্ছে আয়ারল্যান্ড</title><link>https://www.kalbela.com/world/europe/75871</link><description>আয়ারল্যান্ডের ইতিহাসে সবচেয়ে কম বয়সী প্রধানমন্ত্রী হতে চলেছেন সাইমন হ্যারিস। প্রধানমন্ত্রী হিসেবে নিয়োগ পাওয়ার আগে তাকে দেশের ক্ষমতাসীন দল ফাইন গেইল পার্টির নতুন নেতা হিসেবে নির্বাচন করা হয়েছে। খবর আলজাজিরার।

গত বুধবার (২০ মার্চ) অপ্রত্যাশিতভাবে দল ও সরকার প্রধানের পদ থেকে পদত্যাগ করেন প্রধানমন্ত্রী লিও ভারাদকার। তিনি পদত্যাগ করলে পদ দুটি ফাঁকা হয়ে যায়। তার স্থলে এখন দলের নেতা ‍হিসেবে স্থলাভিষিক্ত হলেন সাইমন। এরপর সরকারের দায়িত্ব গ্রহণ করবেন তিনি।

রোববার (২৪ মার্চ) দলীয় প্রধানের দায়িত্ব পাওয়ার পর সাইমন বলেন, দলের নেতা নিযুক্ত হওয়া আমার জীবনের পরম সম্মানের বিষয়। কঠোর পরিশ্রমের মাধ্যমে বিশ্বাসের প্রতিদান দেওয়ার আশ্বাস দিয়েছেন তিনি।

দেশের নেতা নির্বাচিত হওয়ার আগমুহূর্তে গাজায় অবিলম্বে যুদ্ধবিরতির আহ্বান জানিয়েছেন তিনি। একই সঙ্গে ইউক্রেনে রুশ আগ্রাসনের নিন্দা করেছেন সাইমন।

ফাইন গেইলের ডেপুটি লিডার সাইমন কভেনি বলেছেন, আমি মনে করি দলীয় প্রধানের পদ নিশ্চিত করে তিনি সত্যিই ভালো কাজ করেছেন। সংসদ নির্বাচনে ক্ষমতাসীন জোটকে পরাজয়ের হাত থেকে বাঁচাতে তার হাতে এক বছরের বেশি সময় থাকবে না।

এর আগে সাইমন শিক্ষা, গবেষণা ও বিজ্ঞানবিষয়ক মন্ত্রী হিসেবে দায়িত্ব পালন করেছেন। তবে আয়ারল্যান্ডের করোনো মহামারির দায়িত্ব সামলে সবার কাছে সুপরিচিত হয়ে উঠেন তিনি।

সাইমনের আগে আয়ারল্যান্ডের সবচেয়ে কম বয়সী প্রধানমন্ত্রী হিসেবে দায়িত্ব গ্রহণ করেছিলেন সদ্য বিদায়ী লিও ভারাদকার। তিনি ৩৮ বছর বয়সে দেশটির মসনদে বসেছিলেন।</description><guid isPermaLink="false">https://www.kalbela.com/world/europe/75871</guid><pubDate>Mon, 25 Mar 2024 14:19:42 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75871_1711351641.webp"/></item><item><title>ইরানে শতাধিক দোকান সিলগালা</title><link>https://www.kalbela.com/world/middle-east/75861</link><description>রমজানের পবিত্রতা লঙ্ঘন করায় বিভিন্ন শহরে শতাধিক দোকান সিলগালা করে দিয়েছে ইরান। 

সোমবার (২৫ মার্চ) এক প্রতিবেদনে এই তথ্য জানিয়েছে সংবাদমাধ্যম ইরান ইন্টারন্যাশনাল।

প্রতিবেদনে বলা হয়েছে, নিয়ম লঙ্ঘনের মাধ্যমে পবিত্র রমজান মাসকে অসম্মান করার অভিযোগে এই ব্যবস্থা নেওয়া হয়েছে। 

প্রতিবেদনে আরও বলা হয়, পবিত্র রমজান মাসে ইরানিদের জনসম্মুখে খাওয়া, মদ্যপান এবং ধূমপান থেকে বিরত থাকতে হবে, এমনকি তাদের গাড়ির ভেতরেও এসব কাজ থেকে বিরত থাকতে হবে তাদের। আর তা না হলে ইরানের ইসলামিক দণ্ডবিধির ৬৩৮ ধারা অনুযায়ী রোজার নিয়ম লঙ্ঘনের জন্য অভিযুক্তকে ১০ থেকে ৬০ দিনের কারাদণ্ড বা ৭৪টি পর্যন্ত বেত্রাঘাত শাস্তির সম্মুখীন হতে হবে।

ইরানে এই আইন ধর্ম নির্বিশেষে সকলের জন্য প্রযোজ্য। ১৯৭৯ সালের ইসলামী বিপ্লবের প্রায় ১২ বছর পরে ইরানে এই আইন বাস্তবায়িত হয়।

ইরান ইন্টারন্যাশনাল বলছে, হামেদানের প্রসিকিউটর হাসান খানজানি গত শনিবার ‘রমজানের নিয়ম মেনে না চলার’ জন্য একটি ফুড কোর্টসহ ৬৫টি ব্যবসা প্রতিষ্ঠান সিলগালা করার ঘোষণা দিয়েছেন।

একই ভাবে রে-এর পুলিশ কমান্ডার বলেছেন, ‘রমজানের সময় স্থাপনাগুলোতে তত্ত্বাবধানের পরিকল্পনার অংশ হিসাবে ২৪টি নিয়ম অমান্যকারী এবং রমজানের নিয়ম লঙ্ঘনকারীদের ব্যবসা প্রতিষ্ঠান সিল করে দেওয়া হয়েছে।’ এই ঘটনায় আরও ৭৩ টি ব্যবসা প্রতিষ্ঠান বন্ধ করার সতর্কতা দেওয়া হয়েছে।

এর আগে চলতি মার্চের মাঝামাঝিতে ইরানি মিডিয়ার প্রতিবেদনে বলা হয়, রমজানের বাধ্যতামূলক নীতি পালন করতে ব্যর্থ হওয়ার কারণে আবহার, জাঞ্জান প্রদেশে চারটি রেস্তোরাঁ এবং খুজেস্তান প্রদেশের দেজফুলে ১০টি ব্যবসায়িক প্রতিষ্ঠান সিলগালা করে দেওয়া হয়েছে।</description><guid isPermaLink="false">https://www.kalbela.com/world/middle-east/75861</guid><pubDate>Mon, 25 Mar 2024 12:34:41 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75861_1711348481.webp"/></item><item><title>এবার ফ্রান্সে সন্ত্রাসী হামলার সর্বোচ্চ সতর্কতা জারি</title><link>https://www.kalbela.com/world/europe/75859</link><description>বিশ বছরের মধ্যে সবচেয়ে ভয়াবহ হামলা চালানো হয়েছে রাশিয়ায়। নির্বিচারে গুলি করে ১৩০ জনের বেশি মানুষকে হত্যা করা হয়েছে। সেই শোক এখনো কাটিয়ে উঠেতে পারেনি পুতিনের দেশ। ভয়াবহ সেই হামলার পর নড়েচড়ে বসেছে ইউরোপের দেশ ফ্রান্স। এরই মধ্যে ফ্রান্সে সন্ত্রাসী হামলা নিয়ে সর্বোচ্চ সতর্কতা জারি করা হয়েছে।

মূলত মস্কোয় ভয়াবহ সন্ত্রাসী হামলার পরিপ্রেক্ষিতে পশ্চিম ইউরোপের এই দেশটিতে সর্বোচ্চ স্তরে সন্ত্রাসী সতর্কতা জারি করা হয়েছে। সোমবার এক প্রতিবেদনে এই তথ্য জানিয়েছে বার্তা সংস্থা রয়টার্স।

প্রতিবেদনে বলা হয়েছে, মস্কোতে হামলার ঘটনার পর ফরাসি সরকার প্রশাসনকে সর্বোচ্চ সতর্ক অবলম্বন করতে বলেছে। দেশটিতে সন্ত্রাসী হামলা হতে পারে এমন শঙ্কা থেকেই জারি করা হয়েছে সতর্কতা। রোববার প্রেসিডেন্ট ইমানুয়েল মাখোঁর সাথে সিনিয়র নিরাপত্তা ও প্রতিরক্ষা কর্মকর্তাদের বৈঠকের পর তিনি এ কথা জানান।

সামনে প্যারিসে অলিম্পিক গেমস রয়েছে। সেই আয়োজনে যেন কোনো শঙ্কা না থাকে তা নিশ্চিতে এই সিদ্ধান্ত নেওয়া হলো। রয়টার্স বলছে, ফ্রান্সের সন্ত্রাসী সতর্কতা ব্যবস্থার তিনটি স্তর রয়েছে। যখন ফ্রান্সে বা বিদেশে কোন সন্ত্রাসী হামলা হয় বা হামলা শঙ্কা থাকে তখনেই সর্বোচ্চ স্থরে সতর্কতা জারি করা হয়। সর্বোচ্চ স্তরের সন্ত্রাসী সতর্কতা জারি করা হলে তার অধীনে ট্রেন স্টেশন, বিমানবন্দর এবং ধর্মীয় নানা স্থানের মতো জনসমাগমের স্থানগুলোতে সশস্ত্র বাহিনীর টহল বাড়িয়ে দেওয়া হয়।

ফ্রান্সের ইতিহাসে সবচেয়ে ভয়ংকর হামলা গুলোর মধ্যে অন্যতম ছিল ২০১৬ সালে নিস শহরে হামলা। দেশটির দক্ষিণাঞ্চলীয় নিস শহরে বাস্তিল দিবসের উৎসবে জড়ো হওয়া জনতার ওপর ট্রাক তুলে হামলা চালানো হয়েছিল। সেই ঘটনায় শিশুসহ অন্তত ৮৪ জন নিহত।</description><guid isPermaLink="false">https://www.kalbela.com/world/europe/75859</guid><pubDate>Mon, 25 Mar 2024 13:10:33 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75859_1711348314.webp"/></item><item><title>সাক্ষাৎপ্রার্থী জাপানের প্রধানমন্ত্রী, পাত্তাই দিলেন না কিম</title><link>https://www.kalbela.com/world/asia/75858</link><description>বিশ্বের অন্যতম ধনী দেশ জাপান। যাকে বলা হয় প্রাচ্যের গ্রেট ব্রিটেন। অর্থনৈতিক দিক ছাড়াও এশিয়ায় বিশ্ব মোড়ল যুক্তরাষ্ট্রের প্রধান মিত্র এই জাপান। এমন অর্থনৈতিক ও সামরিক শক্তিধর দেশের প্রধানমন্ত্রী ফুমিও কিশিদা সম্প্রতি দেখা করতে চেয়েছেন উত্তর কোরিয়ার নেতা কিম জং উনের সঙ্গে। তবে তার এই চাওয়াকে বলতে গেলে তেমন পাত্তাই দিলেন না কিম। বরং সাক্ষাতের জন্য জুড়ে দিয়েছেন শর্তের নানান বেড়াজাল। খবর রয়টার্সের।

সোমবার (২৫ মার্চ) কিম জং উনের প্রভাবশালী বোন কিম ইয়ো জংয়ের বরাতে উত্তর কোরিয়ার রাষ্ট্রীয় বার্তা সংস্থা কেসিএনএ জানিয়েছে, ভিন্ন এক চ্যানেলের মাধ্যমে কিম জং উনের সঙ্গে দেখা করতে চেয়েছেন ফুমিও কিশিদা।

তবে কিম বলেন, জাপান বাস্তবসম্মত রাজনৈতিক সিদ্ধান্ত নিতে পারে কি না, সেটার ওপর নির্ভর করবে দুই দেশের দ্বিপক্ষীয় সম্পর্ক। জাপানি প্রধানমন্ত্রীর জানা উচিত যে তিনি চান কিংবা সিদ্ধান্ত নিয়েছেন বলেই আমাদের দেশের নেতৃত্বের সাথে দেখা করতে পারবেন না।

তিনি বলেন, জাপান যদি উত্তর কোরিয়ার বিরোধিতা করে; এর সার্বভৌম অধিকার লঙ্ঘন করে তাহলে দেশটি আমাদের শত্রু হিসেবে বিবেচিত হবে এবং আমাদের লক্ষ্যবস্তুর অংশ হবে।

কিশিদা বলেছেন, উত্তর কোরিয়ার নেতা কিম জং উনের সঙ্গে কোনো পূর্বশর্ত ছাড়াই তিনি আলোচনা করতে চান। বিগত ২০ বছরে দুই দেশের সরকার প্রধানের মধ্যে প্রথমবারের মতো এমন কোনো বৈঠক আয়োজনের বিষয়টি ব্যক্তিগতভাবে তদারকি করছেন তিনি।

উত্তর কোরিয়ার ক্ষমতাসীন ওয়ার্কার্স পার্টির নেত্রী ও কিমের বোন গত মাসে বলেছিলেন, কিশিদা কোনো একদিন পিয়ংইয়ং সফর করতে পারেন। তিনি বলেন, যদি জাপান পারস্পরিক শ্রদ্ধা ও সম্মানজনক আচরণের ওপর ভিত্তি করে সম্পর্কের উন্নতির জন্য একটি নতুন পথ খোলার বিষয়ে রাজনৈতিক সিদ্ধান্ত নেয়, তাহলে আমার মনে হয় দুই দেশ একটি নতুন ভবিষ্যৎ উন্মোচন করতে পারবে।</description><guid isPermaLink="false">https://www.kalbela.com/world/asia/75858</guid><pubDate>Mon, 25 Mar 2024 12:58:23 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75858_1711347467.webp"/></item><item><title>গাজায় নারীদের যৌন নিপীড়ন করছে ইসরায়েলি সেনারা</title><link>https://www.kalbela.com/world/middle-east/75852</link><description>ফিলিস্তিনের অবরুদ্ধ গাজা উপত্যকায় ইসরায়েলের বিরুদ্ধে বহু আগ থেকেই যুদ্ধাপরাধের অভিযোগ তুলে আসছেন আন্তর্জাতিক যুদ্ধ বিশ্লেষকরা। নির্বিচার বোমাবর্ষণ ও পাখির মতো নিরীহ মানুষ হত্যা করছে নেতানিয়াহু বাহিনী। এত কিছুর পর এবার তাদের বিরুদ্ধে ফিলিস্তিনি নারীদের ওপর যৌন নিপীড়ন করার অভিযোগ উঠেছে। আর এই অভিযোগ করেছে ইসরায়েলেরই প্রধান মিত্র যুক্তরাষ্ট্রের একজন সামরিক কর্মকর্তা।

ইসরায়েলি সেনাবাহিনীর রিজার্ভ ফোর্সের ব্রিগেডিয়ার জেনারেল আমির আভিভির কাছে ফিলিস্তিনি নারীদের যৌন নিপীড়নের এমন অভিযোগ করেছেন মার্কিন পররাষ্ট্র মন্ত্রণালয়ের ওই কর্মকর্তা। দ্য জেরুজালেম পোস্টের এক প্রতিবেদনে এমন তথ্য জানা যায়।

তার আগে গেল সপ্তাহে গাজার আল-শিফা হাসপাতালে অভিযান চালায় ইসরায়েলি সেনাবাহিনী। সেখানে ফিলিস্তিনি নারীদের হত্যার আগে যৌন নিপীড়ন করেছে আইডিএফ সেনারা, এমন অভিযোগ এনেছেন জামিলা আল হিসি নামে এক প্রত্যক্ষদর্শী নারী। ইরানের রাষ্ট্রীয় গণমাধ্যমে প্রকাশিত প্রতিবেদনে এমনটা জানা যায়।



জামিলা জানান, অভিযানের সময় ইসরায়েলি বাহিনী অন্তত ৬৫টি পরিবাররের সদস্যদের হাসপাতাল এলাকা ত্যাগ করতে বাধ্য করেছে এবং অধিকাংশ পরিবারের সব সদস্যকে হত্যা করেছে। এ সময় ফিলিস্তিনি পরিবারগুলোর কাছে ইফতার করার জন্য পর্যাপ্ত পানি ছিল না বলেও জানান প্রত্যক্ষদর্শী এই নারী।

এদিকে, ফিলিস্তিনের অবরুদ্ধ গাজা উপত্যকার আল-আমল ও আল-নাসর হাসপাতাল ঘেরাও করে হামলা শুরু করেছে ইসরায়েল। এ সময় বন্দুকের মুখে স্বাস্থ্যকর্মী ও রোগীদের হাসপাতাল ছাড়তে বাধ্য করেছে ইসরায়েলি বাহিনী। রোববার ফিলিস্তিনি রেড ক্রিসেন্টের বরাতে এসব তথ্য জানিয়েছে রয়টার্স। এর আগে আল-শিফা অবরোধ করে ৪৮০ জন হামাস যোদ্ধাকে আটকের দাবি করেছিল ইসরায়েল।

ইসরায়েল বলছে, পাঁচ মাস ধরে যুদ্ধে জর্জরিত গাজার হাসপাতালগুলোকে সামরিক ঘাঁটি হিসেবে ব্যবহার করছে ফিলিস্তিনি স্বাধীনতকামী সংগঠন হামাস। এমন দাবির সাফাই গেয়ে বেশ কিছু ভিডিও ও ছবি প্রকাশ করেছে দেশটি। তবে হামাস ও হাসপাতালের চিকিৎসকরা ইসরায়েলের এমন দাবি অস্বীকার করে আসছেন।</description><guid isPermaLink="false">https://www.kalbela.com/world/middle-east/75852</guid><pubDate>Mon, 25 Mar 2024 12:28:25 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75852_1711344895.webp"/></item><item><title>মুক্তি পেল অপহৃত শতাধিক স্কুলশিক্ষার্থী</title><link>https://www.kalbela.com/world/africa/75847</link><description>আফ্রিকার দেশ নাইজেরিয়ার একটি স্কুল থেকে চলতি মাসের শুরুর দিকে অপহরণের শিকার ১৩০ জনের বেশি স্কুলশিক্ষার্থীকে অক্ষত অবস্থায় উদ্ধার করেছে দেশটির সেনাবাহিনী। তাদের ছেড়ে দেওয়া নিয়ে বন্দুকধারীদের দেওয়া মুক্তিপণের সময়সীমার কয়েক দিন আগে তাদের উদ্ধার করা হলো। খবর আলজাজিরার।

রোববার (২৪ মার্চ) সরকারের মুখপাত্র আবদুল আজিজ আলজাজিরাকে বলেছেন, অপহৃত এসব স্কুলশিক্ষার্থীকে ছাড়াতে অনেক কাঠখড় পোড়াতে হয়েছে। তাদের সবাইকে মুক্তি দেওয়া হয়েছে। তাদের সবাই ভালো আছে।  

তিনি মুক্তিপ্রাপ্ত শিক্ষার্থীর সংখ্যা ১৩৭ জন বলে উল্লেখ করেছেন। যদিও অধিকাংশ গণমাধ্যমের খবরে ২৮৬ জন শিক্ষার্থী ও এক শিক্ষকের অপহরণের কথা বলা হয়েছিল। তবে আবদুল আজিজ বলেন, গণমাধ্যমে ভুল তথ্য দেওয়া হয়েছে।

এর আগে রোববার উত্তর-পশ্চিমাঞ্চলীয় রাজ্য কাদুনার গভর্নর উবা সানি এক বিবৃতিতে বলেছিলেন, সমন্বিত অভিযানের মাধ্যমে অপহৃত শিক্ষার্থীদের উদ্ধার করা হয়েছে। তিনি বলেন, ‘যারা আমাদের স্কুলের শিশুদের নিরাপদে ফিরে আসার জন্য আন্তরিকভাবে দোয়া করেছেন তাদের সবাইকে ধন্যবাদ। এটি সত্যিই আনন্দের দিন।’

গত ৭ মার্চ নাইজেরিয়ার উত্তর-পশ্চিমাঞ্চলীয় শহর কুরিগারের স্কুল থেকে এসব শিক্ষার্থীকে অপহরণ করে নিয়ে যায় বন্দুকধারীরা। এরপর তাদের মুক্তির জন্য ৬ লাখ ৯০ হাজার মার্কিন ডলার মুক্তিপণ দাবি করেন তারা।

বিগত কয়েক বছরে নাইজেরিয়ায় বিশেষ করে উত্তর-পশ্চিম অঞ্চলে শত শত মানুষ অপহরণের শিকার হয়েছেন। স্থানীয়ভাবে এসব কিডন্যাপ গ্যাংয়ের সদস্যরা দস্যু বা ডাকাত নামে পরিচিত। গত এক বছরে শিশুদের গণঅপহরণের ঘটনা কমলেও আবার তা মাথাচাড়া দিয়ে উঠেছে।</description><guid isPermaLink="false">https://www.kalbela.com/world/africa/75847</guid><pubDate>Mon, 25 Mar 2024 11:38:10 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75847_1711341573.webp"/></item><item><title>গাজার আরও ২ হাসপাতাল ঘেরাও করে ইসরায়েলের হামলা</title><link>https://www.kalbela.com/world/middle-east/75838</link><description>ফিলিস্তিনের অবরুদ্ধ গাজা উপত্যকার আরও দুটি হাসপাতাল ঘেরাও করে হামলা শুরু করেছে ইসরায়েল। এ সময় বন্দুকের মুখে স্বাস্থ্যকর্মী ও রোগীদের হাসপাতাল ছাড়তে বাধ্য করেছে ইসরায়েলি বাহিনী। রোববার (২৪ মার্চ) ফিলিস্তিনি রেড ক্রিসেন্টের বরাতে এসব তথ্য জানিয়েছে রয়টার্স।

নতুন করে অবরোধের শিকার হাসপাতাল দুটি হলো আল-আমল ও আল-নাসর হাসপাতাল। এর আগে গাজার প্রধান হাসপাতাল আল-শিফা অবরোধ করে ৪৮০ জন হামাস যোদ্ধাকে আটকের দাবি করেছিল ইসরায়েল।

ইসরায়েল বলছে, পাঁচ মাস ধরে যুদ্ধে জর্জরিত গাজার হাসপাতালগুলোকে সামরিক ঘাঁটি হিসেবে ব্যবহার করছে ফিলিস্তিনি স্বাধীনতকামী সংগঠন হামাস। এমন দাবির সাফাই গেয়ে বেশকিছু ভিডিও ও ছবি প্রকাশ করেছে দেশটি। তবে হামাস ও হাসপাতালের চিকিৎসকরা ইসরায়েলের এমন দাবি অস্বীকার করে আসছেন।

ফিলিস্তিনি রেড ক্রিসেন্ট জানিয়েছে, তুমুল বোমাবর্ষণের মধ্যে ইসরায়েলি ট্যাংক হঠাৎ করে দক্ষিণাঞ্চলীয় শহর খান ইউনিসের আল-আমাল ও নাসের হাসপাতালের আশেপাশের এলাকায় ঢুকে পড়লে তাদের এক কর্মী নিহত হয়েছেন।

এক বিবৃতিতে সংগঠনটি আরও বলেছে, ইসরায়েলি সাঁজোয়া বাহিনী আল-আমাল হাসপাতাল বন্ধ করে দিয়েছে। এর আশপাশে ব্যাপক ধ্বংসযজ্ঞ চালাচ্ছে। আমাদের দলের সব সদস্য এই মুহূর্তে চরম বিপদে রয়েছে। তারা কোনোভাবে চলাচল করতে পারছে না।

ইসরায়েলি বাহিনী এখন আল আমালের প্রাঙ্গণ থেকে কর্মী, রোগী ও বাস্তুচ্যুত মানুষকে সম্পূর্ণভাবে সরে যেতে বলেছে। তাদের সরিয়ে দিতে মানুষের দিকে স্মোক বোমা ছুড়ে মারছে বলে জানিয়েছে রেড ক্রিসেন্ট।

ইসরায়েলি সামরিক বাহিনীর দাবি, তাদের কাছে সুনির্দিষ্ট গোয়েন্দা তথ্য রয়েছে যে হামাস যোদ্ধারা আল-আমাল এলাকায় সন্ত্রাসী কার্যকলাপের জন্য বেসামরিক অবকাঠামো ব্যবহার করছে। এ জন্য তাদের সেনারা আল-আমল হাসপাতালে অভিযান শুরু করেছে।</description><guid isPermaLink="false">https://www.kalbela.com/world/middle-east/75838</guid><pubDate>Mon, 25 Mar 2024 09:50:32 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75838_1711338619.webp"/></item><item><title>ভেঙে পড়ল ভারতের দীর্ঘতম সেতু</title><link>https://www.kalbela.com/world/india/75726</link><description>হঠাৎ করেই মাথার উপর ভেঙে পড়েছে ভারতের দীর্ঘতম সড়কসেতু। ভারতীয় গণমাধ্যমের খবরে ভারতের বিহার রাজ্যে নির্মাণাধীন এই সেতুকে হাইপ্রোফাইল সেতু বলেও অভিহিত করা হয়েছে। শনিবার (২৩ মার্চ) এ সেতুর ৫০, ৫১ ও ৫২ নম্বর পিলারের গার্ডার ভেঙে অন্তত একজন নিহত ও ১০ জন আহত হয়েছেন।

বিহার রাজ্যের সুপৌল জেলায় কোশি নদীর উপরে সেতুটি নির্মাণ করা হচ্ছিল। সুপৌল জেলার বকৌর থেকে মধুবনী জেলার ভেজার মধ্যেকার এই সেতুটি হতে যাচ্ছিল ভারতের দীর্ঘতম সড়কসেতু। 

ভারতের কেন্দ্রীয় সড়ক পরিবহন মন্ত্রণালয়ের তত্ত্বাবধানে প্রায় এক হাজার কোটি রুপি মূল্যে ১০ দশমিক ২ কিলোমিটারের সেতুটি নির্মাণ করছে গ্যামন ইন্ডিয়া এবং ট্রান্স রেল লাইটিং লিমিটেড। 

প্রাথমিকভাবে ২০২৩ সালেই এর নির্মাণকাজ শেষ হওয়ার কথা ছিল। কিন্তু কোভিড মহামারির জন্য ডেডলাইন পিছিয়ে দেওয়া হয়। সবকিছু ঠিকঠাক থাকলে চলতি বছরের ডিসেম্বরের মধ্যেই সেতুর কাজ শেষ হয়ে যাবে। যদিও ভেঙে পড়ায় সেই সময় আরও বাড়তে পারে। এর আগে গত বছর জুন মাসে বিহারের ভাগলপুরে আরেকটি সেতু ভেঙে পড়েছিল।</description><guid isPermaLink="false">https://www.kalbela.com/world/india/75726</guid><pubDate>Sun, 24 Mar 2024 22:01:34 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75726_1711295279.webp"/></item><item><title>আকাশসীমা লঙ্ঘন করে পোল্যান্ডে ক্ষেপণাস্ত্র, রাশিয়ার কাছে ব্যাখ্যা তলব</title><link>https://www.kalbela.com/world/europe/75721</link><description>নিজেদের আকাশসীমায় রুশ ক্ষেপণাস্ত্র ঢুকে পড়েছে বলে দাবি করেছে পোল্যান্ড। রোববার (২৪ ফেব্রুয়ারি) পোলিশ সেনাবাহিনী এ দাবি করেছে। আনাদোলু এজেন্সির এক প্রতিবেদনে এ তথ্য জানানো হয়েছে। 

প্রতিবেদনে বলা হয়েছে, রোববার ইউক্রেনে হামলার আগে আকাশসীমা লঙ্ঘন করে পোল্যান্ডের আকাশসীমায় ঢুকে পড়ে। এ ঘটনায় রাশিয়ার কাছে ব্যাখা তলব করা হবে বলে জানিয়েছে দেশটি। 

পোল্যান্ড জানিয়েছে, মস্কো ইউক্রেনের ওপর আক্রমণ বাড়িয়েছে। এ আক্রমণের অংশ হিসেবে দেশটিকে লক্ষ্য করে ক্রুজ মিসাইল ছোড়ে রুশ বাহিনী। আর এ ক্ষেপণাস্ত্রই পোল্যান্ডের আকাশসীমায় ঢুকে পড়েছে। 

পোল্যান্ডের পররাষ্ট্র মন্ত্রণালয়ের মুখপাত্র পাওয়েল রনস্কি বলেন, আমরা রুশ ফেডারেশনকে ইউক্রেনে সন্ত্রাসী বিমান হামলা, যুদ্ধ শেষ ও নিজেদের অভ্যন্তরীণ সমস্যার দিকে মনোনিবেশ করতে বলেছি। 

দেশটির প্রতিরক্ষামন্ত্রী  ভ্লাদিস্লাও কোসিনিয়াক-কামিজ বলেন, রাশিয়ার ইউক্রেনে হামলার পর থেকে পোল্যান্ড তাদের সব ধরনের বিমান প্রতিরক্ষা ব্যবস্থা ও বিমানবাহিনীকে সক্রিয় করেছে। তিনি বলেন, পোল্যান্ডের ভূখণ্ডের কোনো কিছুতে নিশানার ইংগিত পেলে রুশ ক্রুজ মিসাইলকে গুলি করে ভূপাতিত করা হতো। 

পোল্যান্ডের সেনাবাহিনী জানিয়েছে, ভূমি থেকে ৪০০ মিটার ওপরে ঘণ্টায় প্রায় ৮০০ কিলোমিটার বেগের এ ক্ষেপণাস্ত্রটি প্রায় দুই কিলোমিটার সীমান্ত পার হয়ে পোল্যান্ডে ঢুকে পড়েছিল। 

সামাজিক যোগাযোগমাধ্যম এক্সে দেওয়া এক বিবৃতিতে সেনাবাহিনী জানিয়েছে, রুশ বিমানবাহিনীর ছোড়া একটি ক্ষেপণাস্ত্র পোল্যান্ডের আকাশসীমা লঙ্ঘন করেছে। এটি লুবলিন প্রদেশের ওসারডো গ্রামে আকাশসীমায় ৩৯ সেকেন্ড অবস্থান করেছিল। 

এর আগে ২০২৩ সালের ২৯ ডিসেম্বর একই ঘটনা ঘটেছিল। ওই সময়ে রাশিয়ার একটি ক্ষেপণাস্ত্র ইউক্রেনের প্রবেশের আগে কয়েক মিনিটের জন্য পোলান্ডের আকাশসীমায় ঢুকে পড়েছিল। এছাড়া ২০২২ সালের নভেম্বরে ইউক্রেন সীমান্তের নিকটবর্তী পোলান্ডের একটি গ্রামে ইউক্রেনীয় বিমান প্রতিরক্ষা ক্ষেপণাস্ত্র আঘাত হানে। এতে অন্তত দুজন নিহত হন। 
 </description><guid isPermaLink="false">https://www.kalbela.com/world/europe/75721</guid><pubDate>Sun, 24 Mar 2024 21:33:48 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75721_1711293569.webp"/></item><item><title>রাশিয়ার দুই যুদ্ধজাহাজে হামলার দাবি ইউক্রেনের</title><link>https://www.kalbela.com/world/europe/75712</link><description>রাশিয়ার দুই যুদ্ধজাহাজে হামলা চালিয়েছে ইউক্রেন। রোববার (২৪ মার্চ) ভোরে অধিকৃত ক্রিমিয়ায় এ হামলা চালানো হয়েছে। বার্তা সংস্থা রয়টার্সের এক প্রতিবেদনে এ তথ্য জানানো হয়েছে। 

ইউক্রেনের সামরিক বাহিনী জানিয়েছে, তারা রাশিয়ার দুটি যুদ্ধজাহাজে হামলা চালিয়েছে। এছাড়া একই সময়ে কৃষ্ণ সাগরে রাশিয়ান নৌবাহিনীর ব্যবহৃত একটি যোগাযোগ কেন্দ্র ও অন্যান্য অবকাঠামোতে হামলা চালানো হয়েছে। 

সামরিক বাহিনীর বিবৃতিতে কীভাবে এ হামলা চালানো হয়েছে তা জানায়নি। অন্যদিকে মস্কোপন্থি ক্রিমিয়ার এক কর্মকর্তা অঞ্চলটিতে ব্যাপক বিমান হামলার কথা জানিয়েছেন। তিনি বলেন, ক্রিমিয়ার সেভাস্তপোল থেকে আকাশ প্রতিরক্ষা বাহিনী অন্তত ১০টির বেশি ক্ষেপণাস্ত্র ভূপাতিত করেছে। 

ইউক্রেনের সেনাবাহিনী জানিয়েছে, প্রতিরক্ষা সেনারা সফলভাবে রুশ যুদ্ধজাহাজ আজভ ও ইয়ামালে হামলা চালিয়েছে। এছাড়া তারা কৃষ্ণ সাগর নৌবহরের যোগাযোগকেন্দ্র এবং কয়েকটি অবকাঠামোতেও হামলা চালিয়েছে। 

সেভাস্তপোলের রুশপন্থি গভর্নর মিখাইল রাজভোজায়েভ টেলিগ্রামে জানান, শার্পনেল সেখানকার তিনটি বাড়িতে আঘাত হেনেছে। এতে করে ৬৫ বছর বয়সী এক ব্যক্তি নিহত হয়েছেন। 

তিনি আরও জানান, ইউক্রেনের হামলায় যোগাযোগ অবকাঠামোয় হামলা হয়েছে। এতে করে যাত্রীবাহী নৌকা ও বাস আংশিকভাবে ক্ষতিগ্রস্ত হয়েছে। এছাড়া পাঁচটি নৌকার জানালা ভেঙে গেছে। 

গভর্নর জানান, হামলার শিকার হওয়া যানবাহনের মধ্যে তিনটি প্যাসেঞ্জার বাস, ১৩টি স্কুল বাস এবং একটি ট্রলি বাস রয়েছে। তবে বার্তা সংস্থা রয়টার্স তাৎক্ষণিকভাবে এ ক্ষয়ক্ষতির তথ্য নিশ্চিত হতে পারেনি। 

গত মাসেই দুই বছর পেরিয়ে তিন বছরে গড়িয়েছে রাশিয়া ও ইউক্রেন যুদ্ধ। এত দিন পার হলেও এই যুদ্ধ শেষের দৃশ্যমান কোনো লক্ষণ নেই।

কয়েক দিন আগে ইউক্রেনের নিযুক্ত চীনের বিশেষ দূত লি হুই জানান, শান্তি আলোচনায় মস্কো ও কিয়েভের মধ্যে উল্লেখযোগ্য মতপার্থক্য রয়ে গেছে।

ইউরোপ সফর শেষে বেইজিংয়ে গণমাধ্যম ও কূটনীতিকদের ব্রিফিংয়ে লি বলেন, সংকট সমাধানে কিয়েভ ও মস্কো এখানো অনেক দূরে আছে। তবে দুপক্ষই এটা স্বীকার করে যে, আলোচনাই এই সংকট সমাধানের সেরা উপায়।</description><guid isPermaLink="false">https://www.kalbela.com/world/europe/75712</guid><pubDate>Sun, 24 Mar 2024 20:31:02 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75712_1711290309.webp"/></item><item><title>সৌদির গ্রান্ড মসজিদে সেলফিতে ব্যস্ত মুসল্লিরা, বিরক্ত কাবার ইমাম</title><link>https://www.kalbela.com/world/middle-east/75698</link><description>পবিত্র রমজানে ইসলামের দুই পবিত্র নগরী মক্কা ও মদিনায় ইবাদতকারীদের ভিড় বেড়েছে। তবে এ ভিড়ের মধ্যে মুসল্লিদের আচরণে বিরক্তি প্রকাশ করেছেন কাবার ইমাম শায়খ আবদুর রহমান আস-সুদাইস। রোববার (২৪ মার্চ)  গালফ নিউজের এক প্রতিবেদনে এ তথ্য জানানো হয়েছে।

শায়খ সুদাইস ইবাদতকারীদের উদ্দেশে বলেন, ইসলামের পবিত্র জায়গায় ছবি তুলতে ও ভিডিও করতে ব্যস্ত হয়ে পড়বেন না। 

সৌদির দুই গ্রান্ড মসজিদবিষয়ক জেনারেল প্রেসিডেন্সির প্রেসিডেন্ট শায়খ সুদাইস। এছাড়া তিনি কাবার ইমাম। শায়খ সুদাইস বলেন, পবিত্র জায়গা ও সময়ের মূল্য দিন। 

পবিত্র রমজান মাসকে কেন্দ্র করে প্রতিবছর সৌদি আরবে বিপুলসংখ্যক মুসল্লির আগমন ঘটে। এ সময় পবিত্র কাবা ও মসজিদে নববীতেও মুসল্লিদের বাড়তি চাপ দেখা দেয়। কেননা এ দুটি জায়গাই ইসলামের অন্যতম পবিত্র জায়গা। এছাড়া প্রতি বছরের রমজান মাসকে ওমরাহর জন্য পিক সিজন হিসেবে ধরা হয়। 

প্রতিবেদনে বলা হয়েছে, কিছু মুসল্লি  ইসলামের এ মর্যাদাপূর্ণ দুই মসজিদে গিয়ে নিজেদের স্মৃতি ধরে রাখার জন্য ব্যস্ত হয়ে পড়েন। তারা সেখানে গিয়ে নিজেদের মোবাইলে ছবি ও ভিডিও করতে থাকেন। 

শায়খ সুদাইস দুই মসজিদে রমজানকেন্দ্রিক পরিকল্পনার ওপর এবং পবিত্র এ জায়গায় গিয়ে সচেতনতার ওপর জোর দেন। তিনি বলেন, দুই পবিত্র মসজিদ ওমরাহ ও ইবাদতকারীদের গ্রহণ এবং তাদের সর্বোচ্চ সেবাদানের জন্য প্রস্তুত রয়েছে। </description><guid isPermaLink="false">https://www.kalbela.com/world/middle-east/75698</guid><pubDate>Sun, 24 Mar 2024 19:32:25 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75698_1711286678.webp"/></item><item><title>ছিনতাই হওয়া জাহাজের ওপর সতর্ক নজর ভারতীয় নৌবাহিনীর</title><link>https://www.kalbela.com/world/india/75675</link><description>সোমালিয়ার জলদস্যুদের কবলে পড়া বাংলাদেশি জাহাজের ওপর নজর রাখছে ভারতীয় নৌবাহিনী। দেশটির নৌবাহিনীর প্রধান অ্যাডমিরাল আর হরি কুমার এ তথ্য জানিয়েছেন। রোববার (২৪ মার্চ) ভারতীয় সংবাদমাধ্যম এনডিটিভির এক প্রতিবেদনে এ তথ্য জানানো হয়েছে। 

নৌপ্রধান বলেন, আপনারা জানেন বাংলাদেশি জাহাজ এমভি আব্দুল্লাহ ছিনতাই করা হয়েছে এবং এটিকে সোমালিয়ায় নেওয়া হয়েছে। আমরা এটির ওপর সতর্ক নজর রাখছি। 

তিনি বলেন, জলদস্যুরা ছিনতাই করা এ জাহাজটিকে নিজেদের জন্য ব্যবহার করবে নাকি এটিকে মাদার ভেসেল হিসেবে ব্যবহার করা হবে সেদিকে নজর রাখা হচ্ছে। এছাড়া সোমালিয়ার জলসীমায় চলাচল করা জাহাজগুলোর ওপরও আরও ঘণিষ্ঠ নজর করা হচ্ছে। 

অ্যাডমিরাল আর হরি কুমার বলেন, ভারতীয় নৌবাহিনী ভারত মহাসাগরকে আরও সুরক্ষিত ও নিরাপদ করতে ইতিবাচক পদক্ষেপ নেবে। তিনি এ সময় গত ১০০ দিনে নৌবাহিনীর নেওয়া জলদস্যুরাবিরোধী এবং অন্যান্য সামুদ্রিক নিরাপত্তা অভিযানের তথ্য তুলে ধরেন। 

এনডিটিভি জানিয়েছে, সামুদ্রিক নিরাপত্তা অভিযানের অংশ হিসেবে ভারতীয় নৌবাহিনী জলদস্যুতা বিরোধী, ক্ষেপণাস্ত্র বিরোধী এবং ড্রোন বিরোধী অভিযান পরিচালনা করেছে।

নৌবাহিনীর তথ্যানুসারে, অপারেশন সংকল্পের অধীনে পরিচালিত এসব অভিযানে ১১০ জনের প্রাণ রক্ষা করা হয়েছে। রক্ষা পাওয়া এসব লোকদের মধ্যে ৪৫ জন ভারতীয় এবং বাকি ৬৫ জন বিদেশি নাগরিক। 

এর আগে আলজাজিরা জানায়, সাগরে জাহাজ ছিনতাইয়ের অভিযোগে বিচারের মুখোমুখি আটক ৩৫ সোমালি জলদস্যুকে ভারতের মুম্বাই বন্দরে আনা হয়েছে। ভারতীয় নৌবাহিনী কর্তৃক একটি বাণিজ্যিক জাহাজ উদ্ধারের কয়েক দিন পর তাদের ভারতে আনা হলো। 

এক বিবৃতিতে ভারতীয় নৌবাহিনী জানিয়েছে, উদ্ধার অভিযানের নেতৃত্বদানকারী যুদ্ধজাহাজ আইএনএস কলকাতা শনিবার ভোরে ভারতের বাণিজ্যিক রাজধানী মুম্বাইয়ে নোঙর করেছে।

উল্লেখ্য আফ্রিকার দেশ মোজাম্বিক থেকে কয়লা নিয়ে সংযুক্ত আরব আমিরাতে যাওয়ার পথে ভারত মহাসাগরে জলদস্যুর কবলে পড়ে বাংলাদেশি পতাকাবাহী এ জাহাজ। মঙ্গলবার (১২ মার্চ) উপকূল থেকে ৪৫০ নটিক্যাল মাইল দূরে থাকা কয়লাবাহী জাহাজটির নিয়ন্ত্রণ নেয় সোমালীয় জলদস্যুরা। কেএসআরএম গ্রুপের মালিকানাধীন এসআর শিপিংয়ের জাহাজটি নৌপথে পণ্য পরিবহন করে। জাহাজটিতে মোট জন ২৩ নাবিক রয়েছেন। তাদের মধ্যে ১১ জন চট্টগ্রামের বাসিন্দা। বাকিরা নোয়াখালী, ফেনী, ফরিদপুর, খুলনা, সিরাজগঞ্জসহ বিভিন্ন জেলার।

বাংলাদেশ মার্চেন্ট মেরিন অফিসার্স অ্যাসোসিয়েশনের সভাপতি ক্যাপ্টেন আনাম চৌধুরী গণমাধ্যমকে জানান, নানা প্রক্রিয়া শেষ করে সব নাবিকসহ জাহাজটিকে মুক্ত করতে বেশ সময় লাগতে পারে। এক্ষেত্রে কূটনৈতিক তৎপরতার পাশাপাশি সমঝোতাই মুক্তির মূল উপায়।

সাবেক মেরিনার ক্যাপ্টেন মোহাম্মদ জিয়াউল হক গণমাধ্যমকে জানান, সব প্রক্রিয়া শেষ করে নাবিকদের ছাড়া পেতে ১ থেকে ৪ মাস পর্যন্ত সময় লাগতে পারে। কেননা, মুক্তিপণ দাবির পর তা নিয়ে দরকষাকষিসহ অনেক প্রক্রিয়া রয়েছে। 
 </description><guid isPermaLink="false">https://www.kalbela.com/world/india/75675</guid><pubDate>Sun, 24 Mar 2024 18:06:40 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75675_1711280611.webp"/></item><item><title>ঈদে ছয় দিনের ছুটিতে যাচ্ছে সৌদি</title><link>https://www.kalbela.com/world/middle-east/75658</link><description>পবিত্র ঈদুল ফিতরে সরকারি ছুটির ঘোষণা দিয়েছে মধ্যপ্রাচ্যের দেশ সৌদি আরব। দেশটিতে ঈদের জন্য চার দিনের ছুটি ঘোষণা করা হয়েছে। রোববার (২৪ মার্চ) গালফ নিউজের এক প্রতিবেদনে এ তথ্য জানানো হয়েছে। 

প্রতিবেদনে বলা হয়েছে, সরকারি বেসরকারি চাকরিজীবীদের জন্য ঈদে চার দিনের ছুটি ঘোষণা করা হয়েছে। আগামী ৮এপ্রিল থেকে এ ছুটি শুরু হবে। এ দিন হবে সোমবার। 

সৌদি আরবের মানবসম্পদ ও সামাজিক উন্নয়ন মন্ত্রণালয় এ ছুটির বিষয়টি নিশ্চিত করেছে। কর্মীদের এ ছুটি উপভোগের অনুমোদন করেছে মন্ত্রণালয়। 

মন্ত্রণালয়ের এ ঘোষণার ফলে আগামী ৮ এপ্রিল থেকে ১১ এপ্রিল পর্যন্ত দেশটির সব সরকারি বেসরকারি প্রতিষ্ঠান বন্ধ থাকবে। এছাড়া সৌদি আরবে শুক্র ও শনিবার সাপ্তাহিক ছুটির দিন। ফলে দেশটির কর্মজীবীরা এ ঈদে ছয় দিনের ছুটি পেতে যাচ্ছেন। 

সৌদি আরবে ১১ মার্চ থেকে রমজান শুরু হয়েছে। চাঁদ দেখার ওপর নির্ভর করে ইসলামিক মাসগুলো সাধারণত ২৯ বা ৩০ দিনে হয়। গত রোববার সন্ধ্যায় চাঁদ দেখা যাওয়ায় হিজরি ক্যালেন্ডারের আগের মাস শাবান ২৯ দিনে শেষ হয়েছে।

এর আগে গালফ নিউজ জানায়, সৌদি আরবের মদিনা হলো নবীর শহর। আরবি ভাষায় যাকে বলা হয় মদিনাতুন নবী। প্রতি বছর রমজান এলেই মসজিদে নববীতে মুসল্লিদের উপস্থিতি বহুগুণ বেড়ে যায়। এবারও এর ব্যতিক্রম হয়নি। রমজানের প্রথম ১০ দিনে এক কোটির বেশি মুসল্লি মসজিদে নববীতে নামাজ আদায় করেছেন।

পবিত্র কাবা ও মসজিদে নববীর রক্ষক সৌদি জেনারেল অথরিটি জানিয়েছে, রমজানের প্রথম ১০ দিনে এক কোটির বেশি মুসল্লি মসজিদে নববীতে নামাজ আদায় করেছেন। সবার মসজিদে আগমন সহজ এবং মুসল্লিরা যেন সুখকর অভিজ্ঞতা নিয়ে ফিরে যেতে পারেন সেটা নিশ্চিত করতে উন্নতমানের সেবা দেওয়া হয়েছে।

সৌদি কর্তৃপক্ষের তথ্য অনুযায়ী, রমজানের প্রথম ১০ দিনে মোট ৯৮ লাখ ১৮ হাজার ৪৭৪ জন মুসল্লি মসজিদে নববিতে নামাজ আদায় করেছেন। হযরত মুহাম্মদ (সা.)-এর পবিত্র রওজা মোবারক জিয়ারত করেছেন আরও ৭ লাখ ৩৯ হাজার ৭০২ জন ধর্মপ্রাণ মানুষ
 </description><guid isPermaLink="false">https://www.kalbela.com/world/middle-east/75658</guid><pubDate>Sun, 24 Mar 2024 16:55:59 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75658_1711277063.webp"/></item><item><title>ক্রিমিয়ায় বৃষ্টির মতো পড়ল ইউক্রেনের ক্ষেপণাস্ত্র</title><link>https://www.kalbela.com/world/europe/75636</link><description>রাশিয়ার অধিকৃত ক্রিমিয়া উপদ্বীপের সেভাস্তোপল বন্দরে ১০টির বেশি ক্ষেপণাস্ত্র নিক্ষেপ করেছে ইউক্রেন। তবে এসব ক্ষেপণাস্ত্র প্রতিহত করেছে রুশ বিমান প্রতিরক্ষা ব্যবস্থা। রোববার (২৪ মার্চ) ক্রিমিয়ায় নিয়োজিত রুশ কর্মকর্তারা এসব তথ্য জানিয়েছেন। খবর রয়টার্সের।

মেসেজিং অ্যাপ টেলিগ্রামে সেভাস্তোপলের গভর্নর মিখাইল রাজভোজায়েভ বলেছেন, আমাদের সামরিক বাহিনী সেভাস্তোপলে ব্যাপক আক্রমণ প্রতিহত করছে। প্রাথমিক তথ্য অনুযায়ী, ১০টির বেশি ক্ষেপণাস্ত্র ভূপাতিত করা হয়েছে।

এ সময় ক্ষেপণাস্ত্র হামলায় এক নারী আহত হয়েছেন। একটি অফিস ভবন ও গ্যাস লাইনসহ বেশকিছু অবকাঠামোর ক্ষয়ক্ষতি হয়েছে বলেও জানান তিনি।

এ ছাড়া ইউক্রেনের ব্যাপক হামলায় রাশিয়ার মূল ভূখণ্ডের সঙ্গে ক্রিমিয়ার সমুদ্র ও সড়ক যোগাযোগ ব্যাহত হয়েছে। বেশ কয়েক ঘণ্টা যান চলাচল স্থগিত থাকে।

গত মাসেই দুই বছর পেরিয়ে তিন বছরে গড়িয়েছে রাশিয়া ও ইউক্রেন যুদ্ধ। এত দিন পার হলেও এই যুদ্ধ শেষের দৃশ্যমান কোনো লক্ষণ নেই।

কয়েক দিন আগে ইউক্রেনের নিযুক্ত চীনের বিশেষ দূত লি হুই জানান, শান্তি আলোচনায় মস্কো ও কিয়েভের মধ্যে উল্লেখযোগ্য মতপার্থক্য রয়ে গেছে।

ইউরোপ সফর শেষে বেইজিংয়ে গণমাধ্যম ও কূটনীতিকদের ব্রিফিংয়ে লি বলেন, সংকট সমাধানে কিয়েভ ও মস্কো এখানো অনেক দূরে আছে। তবে দুপক্ষই এটা স্বীকার করে যে আলোচনাই এই সংকট সমাধানের সেরা উপায়।</description><guid isPermaLink="false">https://www.kalbela.com/world/europe/75636</guid><pubDate>Sun, 24 Mar 2024 14:41:29 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75636_1711268620.webp"/></item><item><title>জেলে বসেই সরকারি নির্দেশ দিলেন দিল্লির মুখ্যমন্ত্রী</title><link>https://www.kalbela.com/world/india/75618</link><description>আবগারি দুর্নীতি মামলায় গ্রেপ্তার হয়ে বর্তমানে কারাগারে আছেন দিল্লির মুখ্যমন্ত্রী অরবিন্দ কেজরিওয়াল। তবে সরকার ও দলের প্রধান কারাগারে থাকলেও নেতৃত্বে কোনো পরিবর্তন না আনার ঘোষণা আগেই দিয়েছিল আম আদমি পার্টি। এবার সেই ঘোষণা বাস্তবে পরিণত করে দেখালেন মুখ্যমন্ত্রী কেজরিওয়াল।

গতকাল শনিবার (২৩ মার্চ) সন্ধ্যায় জেলে বসেই প্রথমবারের মতো সরকারি একটি নির্দেশনা দিয়েছেন তিনি। ভারতের ইতিহাসে জেলে বসে সরকারি নির্দেশ দেওয়ার ঘটনা এবারই প্রথম। খবর এনডিটিভি ও আনন্দবাজার পত্রিকার।

প্রথম নির্দেশে কেজরিওয়াল দিল্লির পানি সংকট মোকাবিলায় ব্যবস্থা নেওয়ার কথা বলেছেন। এই নির্দেশনাটি দিল্লির পানিমন্ত্রী অতীশির কাছে পাঠানো একটি নোটের মাধ্যমে দিয়েছেন তিনি।

রোববার (২৪ মার্চ) সকালে এক সংবাদ সম্মেলনে অতীশি বলেন, সংকট দেখা দিয়েছে এমন এলাকায় পর্যাপ্ত পানি সরবরাহ নিশ্চিত করার জন্য মন্ত্রণালয়কে নির্দেশ দিয়েছেন কেজরিওয়াল।

দিল্লির মুখ্যমন্ত্রী বলেন, আমি জানতে পেরেছি যে দিল্লির কিছু এলাকায় মানুষ পানি ও পয়ঃনিষ্কাশন সংক্রান্ত সমস্যার মুখোমুখি হচ্ছেন। এ নিয়ে আমি চিন্তিত। আমি কারাগারে থাকার কারণে জনগণকে এই সমস্যায় ভুগতে হবে না। যেখানে পানির ঘাটতি রয়েছে সেখানে ট্যাংকারের ব্যবস্থা করতে হবে। মানুষ যেন কোনো ধরনের সমস্যার মুখোমুখি না হয় সে জন্য কর্মকর্তাদের যথাযথ নির্দেশনা দিতে হবে।

এর আগে গত বৃহস্পতিবার রাতে দিল্লিতে মুখ্যমন্ত্রীর বাড়িতে জিজ্ঞাসাবাদের পর অরবিন্দ কেজরিওয়ালকে গ্রেপ্তার করার কথা জানায় দেশটির কেন্দ্রীয় তদন্ত সংস্থা এনফোর্সমেন্ট ডিরেক্টটরেট (ইডি)। এরপর ২৮ মার্চ পর্যন্ত তার রিমান্ড মঞ্জুর করেন শহরের রাউজ অ্যাভিনিউ আদালত।</description><guid isPermaLink="false">https://www.kalbela.com/world/india/75618</guid><pubDate>Sun, 24 Mar 2024 13:44:10 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75618_1711263393.webp"/></item><item><title>রমজানের প্রথম ১০ দিনে মসজিদে নববীতে কোটি মুসল্লির নামাজ আদায়</title><link>https://www.kalbela.com/world/middle-east/75606</link><description>সৌদি আরবের মদিনা হলো নবীর শহর। আরবি ভাষায় যাকে বলা হয় মদিনাতুন নবী। এই মদিনা শহরের প্রাণকেন্দ্রে মসজিদে নববী অবস্থিত। ইসলাম ধর্মের পবিত্র স্থানগুলোর মধ্যে এই মসজিদ অন্যতম। তাই প্রতি বছর রমজান এলেই মসজিদে নববীতে মুসল্লিদের উপস্থিতি বহুগুণ বেড়ে যায়। এবারও এর ব্যতিক্রম হয়নি। রমজানের প্রথম ১০ দিনে এক কোটির বেশি মুসল্লি মসজিদে নববীতে নামাজ আদায় করেছেন। তার মানে হলো রহমতের ১০ দিনের প্রতিদিন ১০ লাখ করে মানুষ পবিত্র এই মসজিদে নামাজ আদায় করেছেন। খবর গাল্ফ নিউজের।

পবিত্র কাবা ও মসজিদে নববীর রক্ষক সৌদি জেনারেল অথরিটি জানিয়েছে, রমজানের প্রথম ১০ দিনে এক কোটির বেশি মুসল্লি মসজিদে নববীতে নামাজ আদায় করেছেন। সবার মসজিদে আগমন সহজ এবং মুসল্লিরা যেন সুখকর অভিজ্ঞতা নিয়ে ফিরে যেতে পারেন সেটা নিশ্চিত করতে উন্নতমানের সেবা দেওয়া হয়েছে।

সৌদি কর্তৃপক্ষের তথ্য অনুযায়ী, রমজানের প্রথম ১০ দিনে মোট ৯৮ লাখ ১৮ হাজার ৪৭৪ জন মুসল্লি মসজিদে নববিতে নামাজ আদায় করেছেন। হযরত মুহাম্মদ (সা.)-এর পবিত্র রওজা মোবারক জিয়ারত করেছেন আরও ৭ লাখ ৩৯ হাজার ৭০২ জন ধর্মপ্রাণ মানুষ।

এ ছাড়া এ সময় প্রায় দুই লাখ বোতল জমজমের পানি বিতরণ করা হয়েছে। ৩০ লাখের মতো রোজাদারকে ইফতার দেওয়া হয়েছে।</description><guid isPermaLink="false">https://www.kalbela.com/world/middle-east/75606</guid><pubDate>Sun, 24 Mar 2024 12:41:22 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75606_1711259372.webp"/></item><item><title>৭০ বছর পর পৃথিবীর দিকে আসছে শয়তান ধূমকেতু</title><link>https://www.kalbela.com/world/others/75602</link><description>কয়েক সপ্তাহের মধ্যেই পৃথিবীর খুব কাছে দেখা যাবে বিশাল আকারের এক ধূমকেতু। বলা হচ্ছে প্রায় এক শতাব্দীর মধ্যে প্রথমবারের মতো পৃথিবীর এতটা কাছাকাছি আসবে এই ধূমকেতু যে খালি চোখেও তা দেখতে পারবে মানুষ। মাউন্ট এভারেস্টের সমান বিশাল এ ধূমকেতুটির নাম ১২পি/পনস–ব্রুকস। একে অনেক সময় শয়তান ধূমকেতু নামেও ডাকা হয়।

মার্কিন সংবাদমাধ্যম সিএনএন-এর এক প্রতিবেদনে জানা যায়, জ্যোতির্বিজ্ঞানীরা আশা করছেন, শয়তান ধূমকেতু আগামী ৮ এপ্রিল পূর্ণ সূর্যগ্রহণের সময় একটি বিরল চেহারা দেখাবে। বলা হচ্ছে, আগামী ২১ এপ্রিল ধূমকেতুটি সূর্যের খুব কাছাকাছি পৌঁছাবে। এ সময় সূর্য থেকে এর দূরত্ব থাকবে ৭ কোটি ৪৪ লাখ মাইল। এ ছাড়া আগামী ২ জুন এটি পৃথিবীর খুব কাছাকাছি আসবে। এ সময় পৃথিবী থেকে এর দূরত্ব হবে প্রায় ১৪ কোটি মাইল।

১২পি/পনস-ব্রুকস ধূমকেতুটি নির্দিষ্ট সময় পরপর সূর্যকে প্রদক্ষিণ করতে করতে সৌরজগতের মধ্যে চলে আসে। সাধারণত হ্যালির ধূমকেতুর মতো এটিও প্রতি ৭০ বছর পরপর সূর্যকে একবার প্রদক্ষিণ করে। ১৮১২ সালে প্রথম ধূমকেতুটি আবিষ্কার করেন জ্যোতির্বিজ্ঞানী জ্যঁ-লুইস পনস। ও জ্যোতির্বিজ্ঞানী উইলিয়াম রবার্ট ব্রুকস। তাদের নামানুসারে এর নামকরণ করা হয়।

জ্যোতির্বিজ্ঞানীরা পন্স-ব্রুকসের ঘূর্ণন হার সম্পর্কে আরও ভালোভাবে জানার জন্য পর্যবেক্ষণ করছেন। তাতে দেখা যায় শয়তান ধূমকেতুটির ঘূর্ণন সময়কাল ৫৭ ঘণ্টা, যা প্রত্যাশিত সময়ের চেয়ে বেশি। জ্যোতির্বিজ্ঞানীরা এটি পরীক্ষা করতে চান যে ধূমকেতু থেকে নিঃসৃত বস্তুর জেটগুলো এটির গতি বাড়াচ্ছে নাকি কমিয়ে দিচ্ছে।

বিজ্ঞানীরা জানান, এপ্রিল মাসজুড়ে সূর্যের খুব কাছাকাছি যেতে থাকায় ধূমকেতুটিকে আরও উজ্জ্বল দেখাবে। তবে যুক্তরাজ্যের রয়্যাল অ্যাস্ট্রোনমিক্যাল সোসাইটির উপনির্বাহী পরিচালক রবার্ট ম্যাসি জানান, ছবিতে যত উজ্জ্বল দেখা যায়, বাস্তবে শয়তান ধূমকেতুটি ততটা উজ্জ্বল না-ও হতে পারে। আকাশে চাঁদ না থাকলে তবে এটি খালি চোখে দেখা যেতে পারে। আলোক দূষণ না থাকলে বা আবহাওয়া পরিষ্কার থাকলে তবে এটি দেখার সুযোগ মিলতে পারে। তবে দূরবীক্ষণ যন্ত্র থাকলে এটি দেখতে সুবিধা হবে।</description><guid isPermaLink="false">https://www.kalbela.com/world/others/75602</guid><pubDate>Sun, 24 Mar 2024 11:55:46 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75602_1711257218.webp"/></item><item><title>ভারতে আনা হলো সোমালি জলদস্যুদের</title><link>https://www.kalbela.com/world/india/75600</link><description>সাগরে জাহাজ ছিনতাইয়ের অভিযোগে বিচারের মুখোমুখি আটক ৩৫ সোমালি জলদস্যুকে ভারতের মুম্বাই বন্দরে আনা হয়েছে। ভারতীয় নৌবাহিনী কর্তৃক একটি বাণিজ্যিক জাহাজ উদ্ধারের কয়েক দিন পর তাদের ভারতে আনা হলো। খবর আলজাজিরার।

এক বিবৃতিতে ভারতীয় নৌবাহিনী জানিয়েছে, উদ্ধার অভিযানের নেতৃত্বদানকারী যুদ্ধজাহাজ আইএনএস কলকাতা শনিবার ভোরে ভারতের বাণিজ্যিক রাজধানী মুম্বাইয়ে নোঙর করেছে।

উত্তর আরব সাগরের সোকোত্রার পূর্ব উপকূলীয় এলাকা থেকে গত ডিসেম্বরে মাল্টার পতাকাবাহী এমভি রুয়েন ছিনতাই করে নিয়ে যায় সোমালি জলদস্যুরা। এরপর থেকে কয়েক মাস জাহাজটি নিজেদের নিয়ন্ত্রণে রেখে সাগরে জলদস্যুতা করে আসছিল তারা। এমনকি ইউরোপীয় ইউনিয়নের নৌবাহিনী জানায়, সোমালিয়া উপকূলে বাংলাদেশের পতাকাবাহী কার্গো জাহাজ এমভি আবদুল্লাহ ছিনতাই করতে এই জাহাজটি ব্যবহার করে থাকতে পারেন জলদস্যুরা।

গত ১৭ মার্চ সোমালিয়া উপকূল থেকে প্রায় ২৬০ নটিক্যাল মাইল দূরে জাহাজটির নিয়ন্ত্রণ নেয় ভারতীয় নৌ কমান্ডোরা। এ সময় জাহাজে থাকা ১৭ নাবিককে উদ্ধার করেন তারা। উদ্ধার হওয়া নাবিকদের মধ্যে মিয়ানমানের ৯ জন, বুলগেরিয়ার সাতজন এবং অ্যাঙ্গোলার একজন ছিলেন।

ভারত মহাসাগরে ২০১১ সালে সোমালি জলদস্যুদের হামলার ঘটনা চূড়ায় পৌঁছায়। তখন এসব হামলায় জড়িতদের বিচারের মাধ্যমে কারাগারে পাঠাতো ভারতীয় নৌবাহিনী। তবে সাম্প্রতিক সময়ে ছিনতাইয়ের কবল থেকে জাহাজ ও নাবিকদের উদ্ধার করে জলদস্যুদের সাগরে ছেড়ে আসছিলেন নৌ সদস্যরা।

চলতি সপ্তাহে ভারতীয় নৌবাহিনীর মুখপাত্র বিবেক মাধওয়াল বলেছেন, এক দশকের বেশি সময়ের মধ্যে এবার প্রথমবারের মতো সাগরে বন্দি জলদস্যুদের বিচারের মুখোমুখি করার জন্য ভারতে আনা হবে।</description><guid isPermaLink="false">https://www.kalbela.com/world/india/75600</guid><pubDate>Sun, 24 Mar 2024 11:22:03 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75600_1711255722.webp"/></item><item><title>মস্কোয় ভয়াবহ হামলা নিয়ে মুখ খুললেন পুতিন</title><link>https://www.kalbela.com/world/europe/75594</link><description>রাশিয়ার রাজধানী মস্কোর কনসার্ট হলে ভয়াবহ সন্ত্রাসী হামলায় জড়িত ব্যক্তিদের খুঁজে বের করে শাস্তি দেওয়ার প্রতিশ্রুতি দিয়েছেন রুশ প্রেসিডেন্ট ভ্লাদিমির পুতিন। খবর রয়টার্সের।

পুতিন বলেন, এই ঘটনায় ১১ জনকে আটক করা হয়েছে। তাদের মধ্যে চার বন্দুকধারীও রয়েছে। তারা পালিয়ে যাওয়ার চেষ্টা করেছিলেন। ইউক্রেনের দিকে অগ্রসর হয়েছিলেন। প্রাথমিক তথ্য অনুসারে তারা যেন সীমান্ত পাড়ি দিতে পারে সে জন্য ইউক্রেনে একটি পথ খোলা রাখা হয়েছিল।

তিনি বলেন, সব অপরাধী, সংগঠক ও হুকুমদাতাকে অনিবার্যভাবে শাস্তি দেওয়া হবে। অপরাধী ও হুকুমদাতা যেই হোক না কেন, তাদের বিচারের আওতায় আনা হবে। এই হামলার সকল মদদদাতাকে শনাক্ত ও শাস্তি দেওয়া হবে। যারা এই নৃশংসতা এবং রাশিয়া ও আমাদের জনগণের বিরুদ্ধে এই হামলা প্রস্তুতি গ্রহণ করেছে তাদের চিহ্নিত করব ও শাস্তি ‍দিব।

রাশিয়ার গোয়েন্দা সংস্থা এফএসবি সার্ভিস জানিয়েছে, হামলায় জড়িত বন্দুকধারীদের ইউক্রেনের সঙ্গে যোগাযোগ ছিল। তাদের ইউক্রেন সীমান্তের কাছ থেকে আটক করা হয়েছে। তাদের এখন মস্কোয় স্থানান্তর করা হচ্ছে।

সিনিয়র রুশ আইনপ্রণেতা আন্দ্রেই কার্তাপোলভ বলেছেন, ইউক্রেন যদি এই হামলায় জড়িত থাকে তাহলে রাশিয়া অবশ্যই যুদ্ধক্ষেত্রে এর যোগ্য ও স্পষ্ট জবাব দেবে।

তবে ইউক্রেনের সামরিক গোয়েন্দা সংস্থার মুখপাত্র আন্দ্রি ইউসভ রয়টার্সকে বলেছেন, এই সন্ত্রাসী হামলার সঙ্গে ইউক্রেন জড়িত নয়। রুশ হামলাকারীদের হাত থেকে ইউক্রেন নিজের সার্বভৌমত্ব রক্ষা করছে; নিজের এলাকা মুক্ত করছে এবং দখলদারদের সেনাবাহিনী ও সামরিক স্থাপনার বিরুদ্ধে যুদ্ধ করছে। ইউক্রেন কোনো বেসামরিক মানুষের বিরুদ্ধে যুদ্ধ করছে না।

গত শুক্রবার (২২ মার্চ) রাতে মস্কোর কাছে ক্রোকাস সিটি হলে সন্ত্রাসীরা একটি হামলা চালায়। মস্কোর আঞ্চলিক গভর্নর আন্দ্রেই ভোরোবিভ বলেছেন, গত ২৪ ঘণ্টায় ১৩৩ জনের মরদেহ উদ্ধার করা হয়েছে। চিকিৎসকরা ১০৭ জনের মতো মানুষের জীবনের বাঁচাতে চেষ্টা করছেন।</description><guid isPermaLink="false">https://www.kalbela.com/world/europe/75594</guid><pubDate>Sun, 24 Mar 2024 11:07:56 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75594_1711253284.webp"/></item><item><title>ফিলিস্তিনি ত্রাণপ্রত্যাশীদের ওপর ইসরায়েলের হামলা, নিহত ১৯</title><link>https://www.kalbela.com/world/middle-east/75588</link><description>ফিলিস্তিনের অবরুদ্ধ গাজা উপত্যকায় ত্রাণসহায়তার জন্য অপেক্ষারত বেসামরিক মানুষর ওপর হামলা চালিয়েছে ইসরায়েলি বাহিনী। এই হামলায় অন্তত ১৯ ফিলিস্তিনি নিহত হয়েছেন। শনিবার (২৩ মার্চ) গাজার স্বাস্থ্য মন্ত্রণালয় ও গণমাধ্যম দপ্তরের বরাত দিয়ে এসব তথ্য জানিয়েছে আলজাজিরা।

গাজার গণমাধ্যম দপ্তর এক বিবৃতিতে বলেছে, গাজা সিটির আল-কুয়েত গোলচত্বরের পাশে আটা ও ত্রাণের জন্য হাজারো মানুষ অপেক্ষা করলে ইসরায়েলি দখলদার বাহিনী গণহত্যা চালায়। এতে ১৯ জন নিহত এবং ২৩ জন বেসামরিক নাগরিক আহত হয়েছেন।

গাজার এসব ক্ষুধার্ত মানুষের ওপর ইসরায়েলি সেনাবাহিনী ও যুদ্ধট্যাংক মেশিনগান দিয়ে গুলি চালিয়েছে। এ সময় তারা আটা ও ত্রাণের বস্তার জন্য অপেক্ষা করছিলেন। তারা এমন এক জায়গায় অবস্থান করছিলেন যা কোনোভাবে ইসরায়েলি দখলদার বাহিনীর জন্য হুমকি সৃষ্টি করতে পারে না।

গাজার বেসামরিক প্রতিরক্ষা বিভাগের মুখপাত্র মাহমুদ বাসাল বলেছেন, সাধারণ মানুষের ওপর ব্যাপক হারে গুলি চালানো হয়েছে। আহতদের পাশের আহলি আরব হাসপাতালে নিয়ে যাওয়া হয়েছে।

তবে ইসরায়েলি হামলা ও অবরোধের কারণে গাজার স্বাস্থ্যসেবা ব্যবস্থা প্রায় ধসে পড়ার মতো অবস্থায় রয়েছে। তাই অনেক আহত মানুষকে খোলা আকাশের নিচে চিকিৎসা দেওয়া হয়েছে।

মাহমুদ বাসাল আরও বলেন, অনেকে খুব গুরুতর জখম হয়েছেন। বিশেষ করে যারা বন্দুকের শার্পনেলের আঘাতে আহত হয়েছেন। পরিস্থিতি খুবই বেদনাদায়ক, কঠিন ও চ্যালেঞ্জিং।

আলা আল-খুদারি নামে এক প্রত্যক্ষদর্শী আলজাজিরাকে বলেছেন, ছেলেমেয়েদের মুখে অল্প খাবার তুলে দেওয়ার জন্য এসব মানুষ এসেছিলেন। এ সময় ভিড়ের মধ্যে গুলি ছুড়তে থাকে ইসরায়েলি বাহিনী। এতে অনেক মানুষ নিহত হয়েছেন। আরও অনেক মানুষ আহত হয়েছেন।</description><guid isPermaLink="false">https://www.kalbela.com/world/middle-east/75588</guid><pubDate>Sun, 24 Mar 2024 09:28:28 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75588_1711250078.webp"/></item><item><title>মস্কোতে হামলার ঘটনায় নিহত বেড়ে ১৩৩</title><link>https://www.kalbela.com/world/europe/75467</link><description>রাশিয়ার ক্রোকাস সিটি কমপ্লেক্সে চালানো সন্ত্রাসী হামলায় নিহতের সংখ্যা বেড়ে দাঁড়িয়েছে ১৩৩ জনে। বিবিসির দেওয়া এক প্রতিবেদনে এ তথ্য জানানো হয়েছে।

শুক্রবার (২২ মার্চ) রাতে ক্রোকাস সিটি কমপ্লেক্সে  চার বন্দুকধারী এক ভয়াবহ হামলা চালায়। এ সময় হামলাকারীরা গুলি ছুড়ার পাশাপাশি দাহ্য পদার্থ দিয়ে ওই ভেন্যুতে আগুন লাগিয়ে দেয়া হয়।

রুশ তদন্তকারী কমিটি জানিয়েছে, উদ্ধার অভিযান এখনো চলমান। সময় বাড়ার সাথে সাথে মৃতের সংখ্যা আরও বাড়তে পারে বলে জানান তারা।

রাশিয়ার তদন্তকারীরা সংস্থা জানিয়েছে, হামলায় উদ্ধার অভিযান শুরু হওয়ার পর থেকে নিহতের সংখ্যা বাড়তে থাকে। এখন পর্যন্ত নিহতদের মধ্যে ৪১ জনের নাম ও পরিচয় শনাক্ত করা সম্ভব হয়েছে এবং হাসপাতালে রয়েছেন আরও ১০৭ জন।

এদিকে হামলা জড়িত থাকার সন্দেহে এখন পর্যন্ত চারজনকে গ্রেফতার করেছে রাশিয়ার আইন শৃঙ্খলা বাহিনী। তারা বলেছে, হামলাকারীরা হামলা করে ইউক্রেনে পালিয়ে ‍যাওয়ার চেষ্টা করছিল।  

রাশিয়ার বার্তাসংস্থা তাস নিউজ জানান, হামলার আগে গোপন জায়গায় অস্ত্র জমা রেখেছিল সন্ত্রাসীরা। হামলার পর তারা রাশিয়া থেকে ইউক্রেনের সীমান্ত পার হওয়ার পরিকল্পনা করছিল। হামলাটি ছিল পূর্ব পরিকল্পিত। 

এদিকে হামলার পরপরই সন্ত্রাসী গোষ্ঠী ইসলামিক স্টেট (আইএস) খোরাসান হামলার দায় স্বীকার করে।</description><guid isPermaLink="false">https://www.kalbela.com/world/europe/75467</guid><pubDate>Sun, 24 Mar 2024 02:13:54 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image-75467-1711224886.webp"/></item><item><title>সত্যিই কী নূহ নবীর সেই নৌকার সন্ধান পাওয়া গেছে?</title><link>https://www.kalbela.com/strange-news/75457</link><description>হযরত নূহ (আ.) ছিলেন একজন নবী, যাকে সৃষ্টিকর্তা পাঠিয়েছিলেন মানবজাতির পথপ্রদর্শক হিসেবে। ইহুদি, খ্রিস্টান ও ইসলাম ধর্মকে সেমেটিক ধর্ম বলা হয়। এসব ধর্মের অনুসারীরা বিশ্বাস করেন, সৃষ্টিকর্তার নির্দেশে নূহ (আ.) এমন একটি নৌকা বানিয়েছিলেন, মহাপ্লাবনের সময় যেটিতে আশ্রয় নিয়ে মানুষ ও পৃথিবীর অন্যান্য প্রাণিকূল নিজেদের অস্তিত্ব রক্ষা করেছিল।

সম্প্রতি একদল গবেষক দাবি করেছেন তারা অন্তত পাঁচ হাজার বছর আগের একটি পুরোনো নৌকার ‘ধ্বংসাবশেষ’ খুঁজে পেয়েছেন। এ নৌকাটিকেই নূহ (আ.)-এর নৌকার ধ্বংসাবশেষ বলেই ধারণা করছেন গবেষকরা। 

খ্রিস্টানদের ধর্মীয় গ্রন্থ বাইবেল এবং মুসলমানদের ধর্মীয় গ্রন্থ আল কোরআনে নূহ (আ.)-এর নৌকা বানানোর প্রেক্ষাপট ও মহাপ্লাবনের প্রায় একই ধরনের দুটি বর্ণনা পাওয়া যায়। খ্রিস্টান পণ্ডিতদের মতে, নূহ (আ.) ছিলেন আদমের বংশের দশম উত্তরাধিকারী।    

মহাপ্লাবনের প্রেক্ষাপট তুলে ধরে বাইবেলের আদি পুস্তক ‘দ্য বুক অব জেনেসিসে’ বলা হয়েছে, আদমের মৃত্যুর অনেক বছর পর পৃথিবীর মানুষ সৃষ্টিকর্তাকে ভুলে গিয়ে হানাহানি ও অন্যান্য খারাপ কাজে লিপ্ত ছিল। তাদেরকে সঠিক পথে ফেরানোর জন্য সৃষ্টিকর্তা নূহ (আ.)-কে পাঠিয়েছিলেন। কিন্তু তখনকার অধিকাংশ মানুষই নূহ (আ.)-এর দেখানো পথে হাঁটেনি। এমন পরিস্থিতিতে সৃষ্টিকর্তা সিদ্ধান্ত নিলেন, এক মহাপ্লাবন সৃষ্টি করে তিনি বিপথগামীদের ধ্বংস করে দিবেন।
    
এরপর নূহ (আ.)-কে বড় আকৃতির একটি নৌকা বানাতে বলা হয়। বাইবেলের বর্ণনা অনুযায়ী, লম্বায় নৌকাটির দৈর্ঘ্য ছিল প্রায় পাঁচশ ফুট। গফার বা সাইপ্রাস গাছের কাঠ দিয়ে তৈরি নৌকাটির তিনটি আলাদা তলা এবং একটি দরজা ছিল।

বানানোর পর নৌকাটির ভেতরে ও বাইরে পিচ লাগানো হয় যেন পানিতে কাঠ নষ্ট হয়ে না যায়। এরপর পশু ও পাখির মধ্য থেকে নারী-পুরুষ মিলিয়ে প্রতিটির সাতটি করে জোড়া নৌকাটিতে তোলা হয়।

জোড়ায় জোড়ায় পশু-পাখি তোলার পর নূহ (আ.) তার পরিবারের সদস্যদেরকে নিয়ে নৌকায় ওঠেন। এরপর সৃষ্টিকর্তা নৌকার দরজা বন্ধ করে দেন। দ্য বুক অব জেনেসিসের বর্ণনা অনুযায়ী, তিন তলা নৌকার নিচতলায় জন্তু-জানোয়ার, ‎দোতলায় মানুষ এবং ওপরের তলায় পাখিদের রাখা হয়।

এরপর শুরু হয় মহাপ্লাবন। প্রায় ৪০ দিন এবং ৪০ রাত ধরে মুষলধারে বৃষ্টিপাত হয়। তখন পৃথিবীর সবচেয়ে উঁচু পাহাড়ের চূড়া না ডোবা পর্যন্ত পানি বাড়তে থাকে বলে বাইবেলের বর্ণনায় উঠে এসেছে।
    
এই মহাপ্লাবন ১৫০ দিন স্থায়ী হয়েছিল। ফলে নূহ (আ.)-এর নৌকার বাইরে পৃথিবীর আর কোথাও কোনও প্রাণের অস্তিত্ব ছিল না বলে বাইবেলে বলা হয়েছে। পাঁচ মাস পর পানি কমতে শুরু করে। এরপর নূহ (আ.)-এর নৌকা আরারাত পাহাড়ে অবস্থান নেয়।    
    
মুসলমানদের ধর্মীয়গ্রন্থ আল কোরআনেও ঘটনাটিকে প্রায় একইভাবে বর্ণনা করা হয়েছে। তবে বাইবেলের বর্ণনায় যেখানে প্রতিটি পশু-পাখির সাতটি করে জোড়া নৌকায় তোলার কথা বলা হয়েছে, সেখানে পবিত্র কোরআনে বলা হয়েছে একটি করে জোড়ার কথা।    

এছাড়া দেড়শ দিন ভেসে বেড়ানোর পর নূহ (আ.)-এর নৌকাটি জুদি নামের একটি পর্বতে নোঙর ফেলে বলে কোরআনের বর্ণনায় উল্লেখ করা হয়েছে। ইসলামি পণ্ডিতদের অনেকেই মনে করেন, জুদি পর্বতটি তুরস্কের আরারাত পর্বতমালারই একটি অংশ।
 </description><guid isPermaLink="false">https://www.kalbela.com/strange-news/75457</guid><pubDate>Sat, 23 Mar 2024 23:53:21 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/23/image_75457_1711216393.webp"/></item><item><title>দুবাইয়ে ইমাম-মুয়াজ্জিনদের সুখবর</title><link>https://www.kalbela.com/world/middle-east/75448</link><description>ইমাম মুয়াজ্জিনদের সুখবর দিয়েছে দুবাই। দেশটিতে ইমাম মুয়াজ্জিনদের বেতন বাড়তে যাচ্ছে। শনিবার (২৩ মার্চ) খালিজ টাইমসের এক প্রতিবেদনে এ তথ্য জানানো হয়েছে। 

প্রতিবেদনে বলা হয়েছে, দুবাইয়ে ইমাম মুয়াজ্জিনদের বেতন বাড়ছে। ক্রাউন প্রিন্স শেখ হামদান বিন মোহাম্মদ বিন রশিদ আল মাকতুম এ নির্দেশ দিয়েছেন।  

ক্রাউন প্রিন্সের নির্দেশনার ফলে দুবাইয়ের ইসলাম বিষয়ক ও দাতব্য কার্যক্রম বিভাগের অধীনে কাজ করা ইমাম-মুয়াজ্জিনদের বেতন বাড়বে। ইমাম মুয়াজ্জিনদের বেতন বাড়ানোর মাধ্য সামজে তাদের যে ভূমিকা রয়েছে তা আরও একবার স্বীকৃতি দেওয়া হয়েছে। 

ইসলামী পরিভাষায় মসজিদে নামাজে যিনি ইমামতি করেন সমাজেও তিনিই নেতার ভূমিকা পালন করবেন। মসজিদে আজান এবং ঘোষকের ভূমিকার পালন করেন মুয়াজ্জিনরা। 

মুসলিম সংখ্যাগরিষ্ঠ দেশ সংযুক্ত আরব আমিরাত। দেশটিতে অসংখ্য ছোটবড় মসজিদ রয়েছে। মরুভূমির এ দেশের অন্যতম শহর হলো দুবাই। প্রতিদিন হাজারও মানুষ দেশটির মসজিদে নামাজ আদায় করে থাকেন। 

বিশ্বের যতগুলো দৃষ্টিনন্দন মসজিদ রয়েছে তার অনেকগুলো আরব আমিরাতে রয়েছে। এমনকি আবুধাবির শেখ জায়েদ মসজিদ নান্দনিকতার জন্য বেশ প্রসিদ্ধ। এ মসজিদকে দেশটিতে গ্রান্ড মসজিদ হিসেবে  ডাকা হয়।
 </description><guid isPermaLink="false">https://www.kalbela.com/world/middle-east/75448</guid><pubDate>Sat, 23 Mar 2024 23:23:54 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/23/image_75448_1711214551.webp"/></item></channel></rss>