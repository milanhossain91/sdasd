<?xml version="1.0" encoding="utf-8"?><rss version="2.0" 
                    xml:base="https://www.kalbela.com/" 
                    xmlns:atom="http://www.w3.org/2005/Atom" 
                    xmlns:dc="http://purl.org/dc/elements/1.1/" 
                    xmlns:media="http://search.yahoo.com/mrss/"
                    xmlns:content="http://purl.org/rss/1.0/modules/content/"><channel><title>Kalbela News | RSS Feed</title><description>RSS feed of country-news topics</description><link>https://www.kalbela.com</link><image>
							<title>Kalbela News | RSS Feed</title>
							<url>https://www.kalbela.com/templates/web-view/images/main-logo.png</url>
							<link>https://www.kalbela.com</link>
						</image><atom:link href="https://www.kalbela.com/rss/country-news-rss.xml" rel="self" type="application/rss+xml" /><dc:language>bn-bd</dc:language><dc:creator>Kalbela News (info@kalbela.com)</dc:creator><dc:rights>Copyright 2024 kalbela.com</dc:rights><dc:date>2024-03-26T00:47:03+06:00</dc:date><lastBuildDate>Tue, 26 Mar 2024 00:47:03 +0600</lastBuildDate><item><title>দুই ভাই মিলে বাবাকে হত্যা, মা-ছেলে আটক</title><link>https://www.kalbela.com/country-news/75992</link><description>পারিবারিক কলহের জেরে দুই ছেলে মিলে বাবা হাবিব খানকে শ্বাসরোধ করে হত্যা করেছে বলে অভিযোগ উঠেছে। রোববার (২৪ মার্চ) দিবাগত রাতে ঢাকার দক্ষিণ কেরানীগঞ্জে এ ঘটনা ঘটে।

এ ঘটনায় পরের দিন সোমবার (২৫ মার্চ) কেরানীগঞ্জের পুর্ব চুনকুটিয়া মুসলিম নগর এলাকা থেকে এ হত্যার দায়ে ছেলে সাব্বির (২০) ও তার মা আসমা বেগমকে আটক করেছে পুলিশ। 

প্রাথমিক জিজ্ঞাসাবাদে সাব্বির জানায়, তার বড় ভাই রাব্বিকে বাড়ি থেকে বেড় করে দেওয়ার জেরে দুই ভাই মিলে তার পিতাকে হত্যা করেছে। হত্যার আগে রাত ১১টার দিকে ভাতের সঙ্গে ঘুমের ওষুধ খাইয়ে অচেতন করে সেহরির সময় ঘুমন্ত অবস্থায় শ্বাসরোধ করে হত্যা করে।

এদিকে নিহতের ভাই স্বপন খান জানান, ভাবীর পরকীয়া সম্পর্ক ছিল। এটা আমার ভাই জেনে যাওয়ায় ভাবী ও তার ছেলেদের সঙ্গে নিয়ে হাবিবকে হত্যা করে। এর আগেও তারা একবার হত্যার চেষ্টা করেছিল। 

এ ব্যাপারে দক্ষিণ কেরানীগঞ্জ থানার ভারপ্রাপ্ত কর্মকর্তা মামুন অর রশিদ জানান, পিতা হত্যার দায়ে এক ছেলে ও তার মাকে আটক করা হয়েছে। লাশ উদ্ধার করে ময়নাতদন্তের জন্য স্যার সলিমুল্লাহ মেডিকেল কলেজ (মিটফোর্ড হাসপাতাল) মর্গে পাঠানো হয়েছে। 

তিনি আরও বলেন, ঘটনার মূলহোতা বড় ছেলে রাব্বি পলাতক রয়েছে। এ ব্যাপারে একটা হত্যা মামলা দায়েরের প্রস্তুতি চলছে।</description><guid isPermaLink="false">https://www.kalbela.com/country-news/75992</guid><pubDate>Tue, 26 Mar 2024 00:27:26 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/26/image_75992_1711391225.webp"/></item><item><title>হাতকড়াসহ ২ আসামির পলায়ন, চার পুলিশ সদস্য সাময়িক বরখাস্ত</title><link>https://www.kalbela.com/country-news/75991</link><description>বগুড়ায় চোর সন্দেহে আটক দুই আসামি হাতকড়াসহ পুলিশ ফাঁড়ি থেকে পালানোর ঘটনায় চার পুলিশকে সাময়িক বরখাস্ত করা হয়েছে। পলাতক দুজনের  মধ্যে রোববার (২৪ মার্চ) রাতে পুলিশ একজনকে পুনরায় গ্রেপ্তার করেছে।

সোমবার বগুড়া সদর থানার ওসি সাইহান ওলিউল্লাহ এ তথ্য নিশ্চিত করেছেন।

সাময়িক বরখাস্ত ৪ পুলিশ সদস্য হলেন বগুড়ার উপশহর পুলিশ ফাঁড়িতে কর্মরত সহকারী এএসআই সোহেল রানা, পুলিশ সদস্য মাহবুব আলম, একরামুল হক ও মানিক রতন।

সোমবার (২৫ মার্চ) গ্রেপ্তার হওয়া আসামিসহ দুজনের নামে পুলিশ বাদী হয়ে বগুড়া সদর থানায় একটি মামলা দায়ের করেছে।

মামলা সূত্রে জানা গেছে, শনিবার (২৩ মার্চ) ভোর রাতে এলজিইডি অফিসের সামনে জনগণের হাতে চোর সন্দেহে মোহাম্মদ আলী (২৮) ও মিঠু মিয়া ওরফে ফারুক (২২) নামের দুইজনকে আটক করা হয়। পরে উপশহর পুলিশ ফাঁড়ির এএসআই সোহেল রানা, পুলিশ সদস্য একরামুল হক ও মানিক রতন নিশিন্দারা তাদেরকে নিজেদের হেফাজতে নেন।

পরে তাদের হাসপাতালে প্রাথমিক চিকিৎসা দিয়ে উপশহর পুলিশ ফাঁড়িতে নিয়ে যান। সেখানে দুই আসামিকে হাতকড়া লাগিয়ে দায়িত্বরত পুলিশ সদস্য মাহবুব আলমের হেফাজতে রাখা হয়। শনিবার সকাল সাড়ে ১০টার দিকে পুলিশ ফাঁড়ি থেকে হাতকড়াসহ আটক দুই আসামি পালিয়ে যায়। পরে বিভিন্নস্থানে অভিযান চালিয়ে রোববার রাতে মোহাম্মদ আলীকে আদমদীঘি থেকে হাতকড়াসহ পুলিশ পুনরায় গ্রেপ্তার করে। পলাতক অপর আসামি মিঠু মিয়াকে পুলিশ এখনও গ্রেপ্তার করতে পারেনি।

বগুড়া সদর থানার ওসি জানান, দায়িত্বে অবহেলার অভিযোগে পুলিশ সুপারের আদেশে রোববার রাতে চার পুলিশ সদস্যকে সাময়িক বরখাস্ত করে তাদের পুলিশ লাইন্সে সংযুক্ত করা হয়েছে। পলাতক মিঠু মিয়া ও পুনরায় গ্রেপ্তার হওয়া মোহাম্মদ আলীর নামে উপশহর পুলিশ ফাঁড়ির এসআই মাহমুদুর রশিদ বাদী হয়ে মামলা করেছেন। পলাতক অপর আসামিকে গ্রেপ্তার করতে অভিযান চলছে।</description><guid isPermaLink="false">https://www.kalbela.com/country-news/75991</guid><pubDate>Tue, 26 Mar 2024 00:02:56 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75991_1711389776.webp"/></item><item><title>কক্সবাজার সৈকতে হতদরিদ্র পরিবারের মাঝে ঈদ সামগ্রী বিতরণ</title><link>https://www.kalbela.com/country-news/75990</link><description>পবিত্র রমজান শুরু হওয়ার সঙ্গে সঙ্গেই আয় কমেছে সমুদ্র সৈকতের হকার, সার্ফার ও সৈকতের পরিছন্নতা কর্মীদের। এমন পরিস্থিতিতে তাদের দুরবস্থায় পাশে দাঁড়িয়ে হকার, পথশিশুসহ ২৫০টি হতদরিদ্র পরিবারের মাঝে ঈদ সামগ্রী বিতরণ করেছে হোটেল ‘সায়মন বিচ’ রিসোর্ট।

সোমবার (২৫ মার্চ) বিকেলে কক্সবাজার সৈকতের কলাতলী পয়েন্ট সায়মন বিচ রিসোর্টের সামনে এসব উপহার সামগ্রী বিতরণ করেন সায়মন বিচ রিসোর্টের পরিচালক মো. সাবেদ উর রহমান।

উপহারের মধ্যে চাল, ডাল, চিনি, সেমাই, আটা, লবণ, সয়াবিন তেল, মুড়ি, চিড়া, আলু, পেঁয়াজ, রসুন, আদা ও দুধ।

পরে নতুন রূপে যাত্রা শুরু করা সায়মন হেরিটেজে আয়োজিত ইফতার পার্টি অনুষ্ঠিত হয়। এতে প্রধান অতিথি হয়ে উপস্থিত ছিলেন জাতীয় সংসদের হুইপ সাইমুম সরওয়ার কমল।

এ সময় আরও উপস্থিত ছিলেন, ‘সায়মন বিচ’ রিসোর্টের ও সায়মন হ্যারিটেজের ক্লাস্টার জেনারেল ম্যানেজার পুবুদু ফারনান্দো ট্যুরিস্ট পুলিশ কক্সবাজার রিজিয়নের অতিরিক্ত ডিআইজি আপেল মাহমুদ, অতিরিক্ত জেলা ম্যাজিষ্ট্রেট ইয়ামিন হোসেনসহ সুশীল সমাজের প্রতিনিধিরা।</description><guid isPermaLink="false">https://www.kalbela.com/country-news/75990</guid><pubDate>Mon, 25 Mar 2024 23:51:04 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75990_1711389064.webp"/></item><item><title>সাবেক এমপি বাবলু ও তার স্ত্রীর বিরুদ্ধে দুদকের মামলা</title><link>https://www.kalbela.com/country-news/75988</link><description>প্রায় দুই কোটি টাকা মূল্যের অবৈধ সম্পদ অর্জনের অভিযোগে বগুড়া-৭ আসনের সাবেক সংসদ সদস্য রেজাউল করিম বাবলু ও তার স্ত্রী মোছা. বিউটি খাতুনের বিরুদ্ধে দুটি মামলা করেছে দুর্নীতি দমন কমিশন (দুদক)।

সোমবার (২৫ মার্চ) দুদকের বগুড়া সমন্বিত জেলা কার্যালয়ে উপপরিচালক জাহাঙ্গীর আলম বাদী হয়ে মামলা দুটি দায়ের করেন। জাহাঙ্গীর আলম বিষয়টি নিশ্চিত করেছেন।

প্রথম মামলার এজাহারে রেজাউল করিম বাবলুর বিরুদ্ধে ৭৫ লাখ ২৯ হাজার ৪৭৮ টাকার জ্ঞাত আয় বহির্ভূত সম্পদ অর্জনের অভিযোগ আনা হয়েছে। তার বিরুদ্ধে ২০২১ সালের ১৫ ডিসেম্বর সম্পদ বিবরণী দাখিলের নোটিশ জারি করেছিল দুদক। ২০২২ সালের ৬ ফেব্রুয়ারি সম্পদ বিবরণী দাখিল করেন বাবলু। ওই বিবরণীতে বাবলু স্থাবর-অস্থাবর মিলিয়ে ১ কোটি ৩২ লাখ ৭৪ হাজার ৪৬০ টাকার সম্পদ অর্জনের তথ্য দেন। কিন্তু সম্পদ বিবরণী যাচাইকালে আয় ও ব্যয় মিলিয়ে ৭৫ লাখ ২৯ হাজার ৪৭৮ টাকার বৈধ উৎস পাওয়া যায়নি। এই অভিযোগে তার বিরুদ্ধে মামলা করা হয়।

অন্যদিকে দ্বিতীয় মামলায় উল্লেখ করা হয়েছে, মোছা. বিউটি খাতুন একজন গৃহিণী হওয়া সত্ত্বেও ১ কোটি ৫ লাখ ১০ হাজার ২৯৩ টাকার জ্ঞাত আয় বহির্ভূত সম্পদ অর্জনের প্রমাণ মিলেছে। তার সম্পদ বিবরণী যাচাইকালে মোট স্থাবর ও অস্থাবর সম্পদ পাওয়া যায় ১ কোটি ৪২ লাখ ৬ হাজার ২৯৩ টাকার। অর্জিত সম্পদের বিপরীতে তার দায়-দেনার পরিমাণ পাওয়া যায় ১৫ লাখ টাকা। যা বাদ দিলে সম্পদের পরিমাণ পাওয়া যায় ১ কোটি ২৭ লাখ ৬ হাজার ২৯৩ টাকা।

এ সম্পদ অর্জনের বিপরীতে তার আয় পাওয়া যায় ২১ লাখ ৯৬ হাজার টাকার। ১ কোটি ৫ লাখ ১০ হাজার ২৯৩ টাকার সম্পদ অবৈধ বলে দুদকের অনুসন্ধানে বেরিয়ে এসেছে। এ কারণে তার বিরুদ্ধে মামলাটি দায়ের করা হয়।

গত ২০ মার্চ পৃথক দুটি মামলা দায়ের করতে কমিশন থেকে অনুমোদন দেওয়া হয় বলে জানান উপপরিচালক জাহাঙ্গীর।</description><guid isPermaLink="false">https://www.kalbela.com/country-news/75988</guid><pubDate>Mon, 25 Mar 2024 23:31:04 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75988_1711387850.webp"/></item><item><title>ঝিনাইদহ ব্যবসায়ী হত্যা মামলায় ১ জনের যাবজ্জীবন</title><link>https://www.kalbela.com/country-news/75983</link><description>ঝিনাইদহের কালীগঞ্জ ব্যবসায়ী আমিরুল বিশ্বাস হত্যা মামলায় শাহীন মন্ডল জাম্বু নামে একজনের যাবজ্জীবন কারাদণ্ড দিয়েছেন আদালত। সোমবার (২৫ মার্চ) দুপুরে ঝিনাইদহ অতিরিক্ত দায়রা জজ দ্বিতীয় আদালতের বিচারক মো. আব্দুল মতিন এ দণ্ডাদেশ দেন।

দণ্ডপ্রাপ্ত আসামি শাহীন মন্ডল কালীগঞ্জ উপজলার দৌলতপুর গ্রামের মৃত সামছুল মন্ডলের ছেলে।
 
মামলার বিবরণে জানা যায়, ২০২০ সালের ১২ জুন কালীগঞ্জ উপজেলার কাদিরডাঙ্গা গ্রামের বাজারে আমিরুল ইসলাম বিশ্বাসের সঙ্গে আসামি শাহীন মন্ডল জাম্বু’র সালিশের পাওনা টাকা নিয়ে কথা কাটাকাটি হয়। পরে আমিরুল সন্ধ্যায় বাজার থেকে বাড়ি যাওয়ার পথে শাহীন তাকে ধারালো অস্ত্র দিয়ে এলোপাতাড়ি কুপিয়ে মারাত্মক জখম করে পালিয়ে যায়। আহত আমিরুলকে স্থানীয়রা উদ্ধার করে কালীগঞ্জ উপজলা স্বাস্থ্য কমপ্লেক্সে নিয়ে গেলে চিকিৎসক তাকে মৃত ঘোষণা করে। এ ঘটনায় পরদিন ১৩ জুন নিহতের স্ত্রী রমেছা বেগম বাদী হয় শাহীন মন্ডলের বিরুদ্ধে কালীগঞ্জ থানায় হত্যা মামলা দায়ের করেন। 

মামলার তদন্ত শেষে ২০২০ সালর ৩০ জুন আসামির বিরুদ্ধে পুলিশ আদালত চার্জশিট দাখিল করে। দীর্ঘ বিচারিক প্রক্রিয়া শেষে শাহীনকে যাবজ্জীবন কারাদণ্ড ও ২০ হাজার টাকা জরিমানা অনাদায়ে ৩ মাসের সশ্রম কারাদণ্ডের আদেশ দেন বিচারক।</description><guid isPermaLink="false">https://www.kalbela.com/country-news/75983</guid><pubDate>Mon, 25 Mar 2024 22:26:23 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75983_1711383356.webp"/></item><item><title>ডিসি অফিসে অনশনে বসেছেন মহিলা ভাইস চেয়ারম্যান</title><link>https://www.kalbela.com/country-news/75978</link><description>উপজেলা চেয়ারম্যানের বিরুদ্ধে বিভিন্ন অনিয়মের অভিযোগ করেও কোনো প্রতিকার না পেয়ে অনশন শুরু করেছেন বগুড়ার শিবগঞ্জ উপজেলা মহিলা ভাইস চেয়ারম্যান ফাহিমা আকতার। তিনি শিবগঞ্জ উপজেলা আওয়ামী লীগের মহিলাবিষয়ক সম্পাদক। 

সোমবার (২৫ মার্চ) দুপুর থেকে বগুড়া জেলা প্রশাসকের (ডিসি) কার্যালয় চত্বরে তিনি অনশন শুরু করেন।

ফাহিমা আকতার অভিযোগ করেছেন, পুলিশ দিয়ে তাকে সেখান থেকে তুলে দেওয়ার চেষ্টা করা হয়। এতে ব্যর্থ হয়ে তার হ্যান্ড মাইক কেড়ে নেওয়া হয়েছে।

তিনি অভিযোগ করেন, ২০১৯ সালে শিবগঞ্জ উপজেলা মহিলা ভাইস চেয়ারম্যান নির্বাচিত হওয়ার পর থেকেই উপজেলা চেয়ারম্যান ফিরোজ আহম্মেদ রিজু তার সাথে বৈরী আচরণ শুরু করেন। পরিষদের কোনো কাজে তাকে সম্পৃক্ত করা হয় না। উপজেলা চেয়ারম্যান নিজেদের ইচ্ছে মতো সকল উন্নয়ন কাজ বণ্টন এবং তদারকি করেন। নারী উন্নয়ন ফোরামের সমুদয় টাকা চেয়ারম্যান আটকে রেখেছেন। ফলে উপজেলার নারীরা উন্নয়ন বঞ্চিত হচ্ছেন। উপজেলা চেয়ারম্যানের বিভিন্ন অনিয়মের বিষয়ে জেলা প্রশাসকের কাছে লিখিত অভিযোগ করায় গত  ডিসেম্বরে মহিলা ভাইস চেয়ারম্যানের কার্যালয়ে তালা লাগানো হয়। এক মাস ওই কার্যালয় তালাবদ্ধ ছিল।

ফাহিমা আক্তার বলেন, জেলা প্রশাসকের কাছে অভিযোগ করেও কোনো সুরাহা না হওয়ায় সোমবার দুপুরে শতাধিক কর্মী সমর্থক নিয়ে জেলা প্রশাসকের সাথে সর্বশেষ সাক্ষাৎ করতে যান। তাকে অফিসে ঢুকতে না দেওয়ায় অফিস চত্বরে অনশন শুরু করেন তিনি। বিকেল ৩টার দিকে জেলা প্রশাসক কার্যালয়ের স্থানীয় সরকার বিভাগের উপ-পরিচালক মাসুম আলী বেগ একজন নির্বাহী ম্যাজিস্ট্রেট ও পুলিশসহ গিয়ে তাকে সেখান থেকে তুলে দেওয়ার চেষ্টা করেন। কিন্তু তিনি অনড় থাকায় পুলিশ তার মাইক কেড়ে নিয়ে যায়।

সোমবার সন্ধ্যার পর বগুড়া জেলা প্রশাসক কার্যালয়ে গিয়ে দেখা যায়, ১৫-২০ জন নারীকে সাথে নিয়ে খোলা আকাশের নিচে বসে আছেন ফাহিমা আকতার।  দাবি আদায় না হওয়া পর্যন্ত সেখান থেকে তিনি উঠবেন না বলে জানান।

শিবগঞ্জ উপজেলা চেয়ারম্যান ফিরোজ আহম্মেদ রিজুর সঙ্গে যোগাযোগ করা হলে তিনি বলেন, সামাজিক যোগাযোগ মাধ্যমে দেখেছি যে মহিলা ভাইস চেয়ারম্যান ফাহিমা জেলা প্রশাসক কার্যালয়ে গিয়ে অবস্থান করছেন। তিনি তার কোনো দাবি-দাওয়া নিয়ে আমার সাথে কথা বলেননি। তবে যতটুকু শুনেছি তিনি ইউএনও’র কাছে একটি আবেদন করেছেন। সেখানে নারী উন্নয়ন ফোরামের ৬০ লাখ টাকা তার ব্যক্তিগত ব্যাংক অ্যাকাউন্টে দেওয়ার দাবি করেছেন। ইউএনও তাঁকে বিধি মোতাবেক প্রাপ্যতা দেওয়ার কথা বলায় তিনি ক্ষুব্ধ হয়েছেন।

বগুড়া জেলা প্রশাসকের কার্যালয়ের স্থানীয় সরকার বিভাগের উপ-পরিচালক মাসুম আলী বেগ বলেন, মহিলা ভাইস চেয়ারম্যান উপজেলা পরিষদে তেমন গুরুত্ব পাচ্ছেন না, তাঁকে কোনো স্বাক্ষর ক্ষমতা (সাইনিং অথরিটি) দেওয়া হয়নি, এছাড়া নারী উন্নয়ন ফোরামের টাকা তাঁর কাছে দেওয়া হচ্ছে না এমন দাবি করছেন। তাঁকে বিভিন্নভাবে বোঝানোর চেষ্টা করা হয়েছে যে আইনের বাইরে তাঁকে কোনো সুযোগ-সুবিধা দেওয়ার বিধান নেই। তিনি তারপরও সেসব না মেনে জেলা প্রশাসক কার্যালয়ে মাইকে উচ্চ শব্দে বক্তব্য দিতে থাকেন। তখন তার মাইকটি সরিয়ে দেওয়া হয়েছে। তাঁকে বারবার বোঝানোর পরও তিনি ডিসি অফিস ত্যাগ করতে সম্মত হননি।</description><guid isPermaLink="false">https://www.kalbela.com/country-news/75978</guid><pubDate>Mon, 25 Mar 2024 22:04:51 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75978_1711382348.webp"/></item><item><title>নেশার টাকার জন্য ছেলের ইটের আঘাতে বাবা খুন</title><link>https://www.kalbela.com/country-news/75975</link><description>যশোরের শার্শায় মাদকাসক্ত ছেলের ইটের আঘাতের ৯ দিন পর তার বাবা চিকিৎসাধীন অবস্থায় মারা গেছেন। রোববার (২৪ মার্চ) রাতে উপজেলার কাজিরবেড় গ্রাম থেকে ওই ব্যক্তির লাশ উদ্ধার করে পুলিশ। পরে তা ময়নাতদন্তের জন্য যশোর জেনারেল হাসপাতালে পাঠানো হয়। সোমবার (২৫ মার্চ) স্বজনদের কাছে লাশ হস্তান্তর করা হয়।

নিহত মহিউদ্দিন (৬২) শার্শা উপজেলার কাজিরবেড় গ্রামের মৃত দুর্লভ সরদারের ছেলে। তিনি নাভারণ বালিকা বিদ্যালয়ের সামনে ভাজামুড়ি বিক্রি করতেন।

মহিউদ্দিনের ছেলে জাহিদ হাসান বলেন, গত ১৭ মার্চ আমার বাবার কাছে ছোট ভাই জনি নেশা করার জন্য টাকা চায়। কিন্তু তিনি টাকা না দিলে দুজনের মধ্যে কথাকাটাকাটি হয়। একপর্যায়ে জনি ইট দিয়ে বাবার মাথায় আঘাত করে। গুরুতর আহত হলে তাকে হাসপাতালে ভর্তি করা হয়। এক সপ্তাহ চিকিৎসা শেষে বাড়িতে নিয়ে আসলে রোববার তার অবস্থার অবনতি হয় এবং তিনি মারা যান।

এ ব্যাপারে শার্শা থানার ওসি (তদন্ত) মিলন কুমার মন্ডল বলেন, এলাকাবাসীর কাছে খবর পেয়ে ঘটনাস্থলে যাই। নিহত ব্যক্তির মাথায় আঘাতের চিহ্ন পাওয়া গেছে। লাশের ময়নাতদন্ত সম্পন্ন হয়েছে। এ ঘটনায় মাদকাসক্ত জনিকে আটক করা হয়েছে।</description><guid isPermaLink="false">https://www.kalbela.com/country-news/75975</guid><pubDate>Mon, 25 Mar 2024 21:54:16 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75975_1711381306.webp"/></item><item><title>১ দিন বাংলাবান্ধা স্থলবন্দরে আমদানি রপ্তানি বন্ধ </title><link>https://www.kalbela.com/country-news/75972</link><description>মহান স্বাধীনতা দিবস উপলক্ষে এক দিনের জন্য পঞ্চগড়ের বাংলাবান্ধা স্থলবন্দরে সকল প্রকার আমদানি-রপ্তানি কার্যক্রম বন্ধ রয়েছে। তবে ইমিগ্রেশন চেকপোস্ট দিয়ে যাত্রী পারাপার স্বাভাবিক রয়েছে।

সোমবার (২৫ মার্চ) রাতে বাংলাবান্ধা স্থলবন্দরে আমদানি-রপ্তানিকারক গ্রুপের সাধারণ সম্পাদক কুদরত ই খুদা মিলন এক দিন বন্ধের বিষয়টি কালবেলাকে নিশ্চিত করেন।

তিনি জানান, মহান স্বাধীনতা দিবস উপলক্ষে মঙ্গলবার ২৬ মার্চ বাংলাবান্ধা স্থলবন্দর দিয়ে আমদানি-রপ্তানি কার্যক্রম ১ দিন বন্ধ থাকবে। 

বুধবার (২৭ মার্চ) সকাল থেকে পুনরায় আমদানি রপ্তানি কার্যক্রম চলবে। </description><guid isPermaLink="false">https://www.kalbela.com/country-news/75972</guid><pubDate>Mon, 25 Mar 2024 21:51:40 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75972_1711381159.webp"/></item><item><title>‘তারা যাত্রী সেজে করত অটোরিকশা চুরি’</title><link>https://www.kalbela.com/country-news/75969</link><description>মহিলা যাত্রী দিয়ে ব্যাটারিচালিত অটোভ্যান ও মিশুক ভাড়া করত তারা। এরপর চালকের সঙ্গে সখ্য গড়ে তুলত। পরে অসুস্থতার ভান করে চালককে দিয়ে বাজার খরচ করাতে পাঠাত অথবা খাবারের সঙ্গে চেতনানাশক মিশিয়ে খাইয়ে অচেতন করে যানবাহন নিয়ে পালিয়ে যেত।

সোমবার (২৫ মার্চ) সকালে দিনাজপুরের ঘোড়াঘাট সৌলা এলাকা থেকে চুরি হওয়া ব্যাটারিচালিত একটি মিশুক ভ্যান উদ্ধারসহ দুজনকে ও আন্তঃজেলা ওই চক্রের আরও পাঁচজনসহ মোট সাতজনকে গ্রেপ্তার করেছে পুলিশ।

গ্রেপ্তারকৃতরা হলো- দিনাজপুরের নবাবগঞ্জের শাল্টি মুরাদপুর এলাকার দুজন আক্তারুজ্জামান (২৮) ও মজনু মিয়া (৩৪)। অন্য পাঁচ হলো- ময়মনসিংহের গফরগাঁওয়ের শাহাবুদ্দিন মোল্লা (৫০) ও একই এলাকার  মুক্তাগাছার শাওন হাসান (২৭), কিশোরগঞ্জ হোসেনপুরের কার্তিক বাবু গৌররনি (২৬), রংপুর পীরগঞ্জের আব্দুর রশিদ (৪১) এবং ওই এলাকার চৌধুরী পাড়ার আনোয়ারা বেগম (৩৮)।

ঘোড়াঘাট থানার ওসি আসাদুজ্জামান জানান, চক্রটি দীর্ঘদিন ধরে দিনাজপুরের ১৩টি থানাসহ আশপাশের জেলার বিভিন্ন এলাকায় অভিনব কায়দায় অটোরিকশা, ভ্যান ও মিশুক চুরি করে আসছিল। এর আগে গত মঙ্গলবার (১৯ মার্চ) বিকেলে উপজেলার ডুগডুগি বাজার এলাকা থেকে রাণীগঞ্জ বাজারে যাওয়ার জন্য একটি অটো মিশুক ভাড়া করে চক্রটি। যার যাত্রী ছিল একজন মহিলা। 

ওসি আরও জানান, পরে যাত্রীবেশী ওই মহিলা উপজেলার রাণীগঞ্জ বাজার এলাকায় পৌঁছার পর অসুস্থতার ভান ধরেন এবং অটোচালক আব্দুল্লাহ আদিল মাহমুদকে দুইশ টাকা হাতে ধরিয়ে দিয়ে কিছু বাজার করে নিয়ে আসতে বলে। সরল বিশ্বাসে অটোচালক বাজার করতে যান এবং এসে দেখেন তার অটোটি আর নেই। পরে অটোচালক বাদী হয়ে ওই অজ্ঞাত ব্যক্তিদের নামে একটি এজাহার দায়ের করেন।

মামলার তদন্তে গিয়ে এসআই অসীম কুমার মোদক ঘটনাস্থল ও এর আশপাশের সিসিটিভি ফুটেজ বিশ্লেষণ ও তথ্যপ্রযুক্তির সহায়তায় ঘটনায় জড়িত প্রথমে ওই মহিলাকে শনাক্তের পর জড়িত আরও চারজনকে গেল রোববার ভোরে অভিযান চালিয়ে গ্রেপ্তার করে। পরে গ্রেপ্তারকৃতদের প্রাথমিক জিজ্ঞাসাবাদে প্রাপ্ত তথ্যের ভিত্তিতে অন্য দুই জনসহ মোট সাতজনকে গ্রেপ্তার এবং চুরি হওয়া অটোটি উদ্ধার করা হয়।

এ সময় চোর চক্রের সদস্যরা স্বীকার করে জানায়, টার্গেট করা যানবাহনটি ভাড়া নিয়ে বিভিন্ন এলাকায ঘুরে বেড়ানোর একপর্যায়ে চালকের সঙ্গে সুসম্পর্ক গড়ে তুলে তাদের চক্রের মহিলা সদস্য। তারপর সুযোগ বুঝে অটোরিকশা নিয়ে পালিয়ে যায় এবং তারা বিভিন্ন এলাকা থেকে রিকশা চুরি করে সেই রিকশা বিক্রি করে দিত।</description><guid isPermaLink="false">https://www.kalbela.com/country-news/75969</guid><pubDate>Mon, 25 Mar 2024 21:19:55 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75969_1711379449.webp"/></item><item><title>শিল্প প্রতিষ্ঠানের জায়গা দখলে সাবেক মন্ত্রীপুত্র!</title><link>https://www.kalbela.com/country-news/75967</link><description>চট্টগ্রাম নগরের তৈরি পোশাকশিল্প প্রতিষ্ঠান ক্লিফটন গ্রুপের জায়গা দখলের অভিযোগ ওঠেছে সাবেক মন্ত্রী এম এম মান্নানের ছেলে আব্দুল লতিফ টিপুর বিরুদ্ধে। সোমবার (২৫ মার্চ) দুপুরে চট্টগ্রাম প্রেস ক্লাবের এস রহমান হলে আয়োজিত এক সংবাদ সম্মেলনে এই অভিযোগ করেন প্রতিষ্ঠানটির পরিচালক মোহাম্মদ আলী হায়দার চৌধুরী। 

সংবাদ সম্মেলনে তিনি বলেন, নগরের কোতোয়ালি থানাধীন ব্যাটারি গলি ধোপাপাড়ায় ক্লিফটন গ্রুপের একটি জায়গা জবরদখল করে নিয়েছেন সাবেক মন্ত্রী এম এম মান্নানের পুত্র আব্দুল লতিফ টিপুর নেতৃত্বে একদল সন্ত্রাসী। গত ২৩ মার্চ দিন-দুপুরে ৪০-৫০ জন অস্ত্রধারী মুখোশ পরা সন্ত্রাসী বাড়িতে আসে। পরে আমাদের ভাড়াটিয়াদের জিনিসপত্র রাস্তায় ফেলে জায়গাটি দখল করে নেন। এ সময় লুটপাটও চালানো হয়। একপর্যায়ে তাদের দখলে কোনো বাঁধা দিলে ‘লাশ ফেলা হবে’ বলেও হুমকি দেওয়া হয়। 

তিনি বলেন, আমাদের ওই সাইটের দায়িত্বে থাকা ইঞ্জিনিয়ার অনিমেষ গ্রুপের চেয়ারম্যান প্রফেসর এম ডি এম কামাল উদ্দিন চৌধুরীকে বিষয়টি জানান। পাশাপাশি জাতীয় জরুরি সেবা ৯৯৯ এর ফোন করে ঘটনার বিষয়ে জানানো হয়। পরে কোতোয়ালি থানা পুলিশ ঘটনাস্থলে উপস্থিত হলেও সন্ত্রাসীদের বিরুদ্ধে তাৎক্ষণিক কোনো ব্যবস্থা নেয়নি। থানায় গিয়ে মামলা করার কথা বললেও পুলিশ মামলা গ্রহণ করেনি। একপর্যায়ে জিডি করার পরামর্শ দেওয়া হয়। আমাদের সিনিয়র সহকারী এস্টেট ম্যানেজার এ এফ এম সাহাব উদ্দীন কোতোয়ালি থানায় এ ব্যাপারে জিডি করেন।

এ সময় ক্লিফটন গ্রুপের জি এম (এস্টেট) সৈয়দ মোহাম্মদ সেলিম উপস্থিকত ছিলেন। লিখিত বক্তব্য পাঠ করেন জি এম (এডমিন) এম এ সিদ্দিক চৌধুরী।</description><guid isPermaLink="false">https://www.kalbela.com/country-news/75967</guid><pubDate>Mon, 25 Mar 2024 20:50:17 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75967_1711377974.webp"/></item><item><title>৪২ বস্তা ফেয়ার প্রাইসের চাল জব্দ</title><link>https://www.kalbela.com/country-news/75965</link><description>প্রধানমন্ত্রী শেখ হাসিনা হতদরিদ্রদের খাদ্য সহায়তার ফেয়ার প্রাইসে চাল বিতরণ শুরু হয়েছে। বিতরণের সময় অবৈধভাবে বিক্রি করা ৪২ বস্তা চাল আটক করে এলাকাবাসী। সিরাজগঞ্জের তাড়াশ উপজেলায় এ ঘটনা ঘটে। উপজেলা প্রশাসনের সহায়তায় চাল উদ্ধার করে পুলিশ।

সোমবার (২৫ মার্চ) বিকেলে উপজেলার দেশিগ্রাম ইউনিয়নের দত্তবাড়ি এলাকায় এ ঘটনা ঘটে।

বিষয়টি নিশ্চিত করে তাড়াশ খাদ্য গুদামের ভারপ্রাপ্ত কর্মকর্তা শাহিনুল আলম বলেন, উপজেলার ৮টি ইউনিয়নে ১৬টি কেন্দ্রে চাল বিতরণ শুরু হয়েছে। এর মধ্যে দেশিগ্রাম ইউনিয়নের দত্তবাড়ী বাজার এলাকার ডিলার শ্রী কৃষ্টলাল রজক (বাবুলাল) মাধ্যমে ৫৩০ জনের বরাদ্দ চাল নিয়েছেন। আজ বিতরণ করেছেন ২৪৬ জনের মাঝে।

তিনি আরও বলেন, এ সময় তিনি ব্যবসায়ীদের মাঝে ৪২ বস্তা চাল বিক্রি করে দেন। এমন একটি খবর পেলে ঘটনাস্থলে গিয়ে উপজেলা প্রশাসনের সহায়তায় ৪২ বস্তা চাল জব্দ করা হয়।

এদিকে প্রতিটি ডিলারের দোকানে তদারকি কর্মকর্তাদের প্রতি সপ্তাহে সোম, মঙ্গল ও বুধবার সকাল ১০টা থেকে বিকাল ৫টা পর্যন্ত দায়িত্ব পালনের কথা থাকলেও কোনো কেন্দ্রে দুপুরের পর থেকে তদারকি কর্মকর্তা পাওয়া যায়নি। আর এ সুযোগে  কালোবাজারিদের হাতে চলে যাচ্ছে ফেয়ার প্রাইসের চাল- এমনটাই অভিযোগ এলাকাবাসীর।

এ বিষয়ে দত্তবাড়ী বাজার এলাকার ডিলারের দোকানে তদারকি কর্মকর্তা ও তাড়াশ উপজেলা রিসোর্স সেন্টারের ইনস্ট্রাকটর মো. মনিরুজ্জামান খলিফার ব্যবহৃত নম্বরে একাধিকবার ফোন করে তার বক্তব্য নেওয়া সম্ভব হয়নি।

তাড়াশ থানার ওসি মো. নজরুল ইসলাম বলেন, এখন পর্যন্ত কোনো অভিযোগ পাইনি।

তাড়াশ ইউএনও সুইচিং মং মারমা জানান, ৪২ বস্তা চাল জব্দ করা হয়েছে। এ বিষয়ে একটি নিয়মিত মামলা দায়ের করা হবে।</description><guid isPermaLink="false">https://www.kalbela.com/country-news/75965</guid><pubDate>Mon, 25 Mar 2024 20:49:08 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75965_1711377390.webp"/></item><item><title>মাজারের শতবর্ষী গাছ কর্তন!</title><link>https://www.kalbela.com/country-news/75963</link><description>বনবিভাগ ও জেলা প্রশাসনের অনুমতি ছাড়া চট্টগ্রামের শতবর্ষী গাছ কেটে সাবাড় করে ফেলেছে গরীবুল্লাহ শাহ মাজার কর্তৃপক্ষ। খবর পেয়ে অভিযান পরিচালনা করে ২১৪ ঘনফুট গাছ জব্দ করেছে চট্টগ্রাম জেলা প্রশাসন।

সোমবার (২৫ মার্চ) বিকেলে নগরের গরীবুল্লাহ শাহ মাজারে এই অভিযান পরিচালনা করেন চট্টগ্রাম জেলা প্রশাসনের সিনিয়র সহকারী কমিশনার (রাজস্ব) মাজহারুল ইসলাম ও আগ্রাবাদ সার্কেলের সহকারী কমিশনার (ভূমি) আব্দুল্লাহ খায়রুল ইসলাম। পরে অভিযানে যোগ দেন খুলশী থানা পুলিশের একটি টিম ও হেডকোয়ার্টার রেঞ্জ অফিসার আব্দুল মালেকের নেতৃত্বে বন বিভাগের আরেকটি টিম।

নির্বাহী ম্যাজিস্ট্রেট মাজহারুল ইসলাম বলেন, কবরস্থান ও পাহাড়ের গাছ কাটা হচ্ছে এমন খবর পেয়ে আমরা সেখানে অভিযান পরিচালনা করি। পরে গাছগুলোর জব্দ করে বনবিভাগে বুঝিয়ে দেই। সেখানে মোট ২১৪ ঘনফুট গাছ জব্দ করি। যার আনুমানিক বাজার মূল্য ৫৩ হাজার ৫০০ টাকা।  

আব্দুল্লাহ খায়রুল ইসলাম বলেন, বনবিভাগের কাছে গাছ কাটার অনুমতি চেয়ে তারা চিঠি দিয়েছিল কিন্তু অনুমতি পাওয়ার আগেই তারা গাছ কাটা শুরু করে। পরে সেখানে অভিযান পরিচালনা করে রেইনট্রি কড়ই, সুরুজবেত ও এক প্রকার পাহাড়ি গাছ জব্দ করা হয়। 

তিনি আরও বলেন, গাছ কাটার ফলে সেখানের পাহাড় ঝুঁকিপূর্ণ হয়ে গেছে। বর্ষাকালে বৃষ্টি হলে পাহাড় ধসের শঙ্কা রয়েছে। গরীবুল্লাহ শাহ মাজার কর্তৃপক্ষের বিরুদ্ধে মামলার প্রস্তুতি চলছে। </description><guid isPermaLink="false">https://www.kalbela.com/country-news/75963</guid><pubDate>Mon, 25 Mar 2024 20:35:03 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75963_1711376888.webp"/></item><item><title>মুন্সীগঞ্জের আগুন নেভানোর কাজ সমাপ্ত ঘোষণা কাল</title><link>https://www.kalbela.com/country-news/75959</link><description>মুন্সীগঞ্জের গজারিয়ার সুপারবোর্ড কারখানার আগুন নেভানোর কাজ আগামীকাল সমাপ্ত করবে ফায়ার সার্ভিস। 

সোমবার (২৫ মার্চ) গজারিয়া ফায়ার সার্ভিস ইউনিটের স্টেশন অফিসার রিফাত মল্লিক কালবেলাকে বলেন, ফায়ার সার্ভিসের চেষ্টায় রাত ৩টার দিকে আগুন নিয়ন্ত্রণে আসে। এখন আর আগুন ছড়িয়ে পড়ার আশঙ্কা নেই। কারখানায় পাটখড়ি ও কাঠ থাকায় পুরোপুরি নেভানো যায়নি। আগুন পুরোপুরি নেভাতে আরও সময় প্রয়োজন।

তিনি আরও বলেন, আজ সারারাত আগুন নেভাতে কাজ করতে হবে। গোডাউনটি পুরোপুরি পরিষ্কার করার পর আগামীকাল আমরা সমাপ্ত ঘোষণা করতে পারব। এখনো আগুনের সূত্রপাত ও ক্ষয়ক্ষতির পরিমাণ নিশ্চিত হওয়া যায়নি।

গজারিয়া উপজেলা নির্বাহী কর্মকর্তা (ইউএনও) কোহিনুর আক্তার বলেন, রোববার (২৪ মার্চ) দুপুর থেকে রাত পর্যন্ত গজারিয়া, নারায়ণগঞ্জ, ঢাকা ও কুমিল্লা ফায়ার সার্ভিসের ১২টি ইউনিট আগুন নেভাতে টানা কাজ করেছে। দৃশ্যমান আগুন নেভে গেছে। তবে গুদামের মজুদ করা পাঠখড়ি ও প্লাইবোর্ডে আগুনের ফুলকি রয়েছে। বর্তমানে ফায়ার সার্ভিসের চারটি ইউনিট কাজ করছে।

তিনি আরও বলেন, পাঠখড়ি ও প্লাইবোর্ডের উপরের স্তরে স্তরে ফুলকি আছে। পানি ছিটিয়ে মালামাল সরানো হচ্ছে। তবে এ ঘটনায় কী পরিমাণ ক্ষয়ক্ষতি হয়েছে সেটি এখনো জানা যায়নি।

আগুনের ঘটনায় অতিরিক্ত জেলা ম্যাজিস্ট্রেট মো. মাসুদুল আলমকে প্রধান করে পাঁচ সদস্যের তদন্ত কমিটি গঠন করেছে মুন্সীগঞ্জ জেলা প্রশাসন। কমিটিকে আগামী সাত কার্যদিবসের মধ্যে তদন্ত প্রতিবেদন জমার নির্দেশ দেওয়া হয়েছে।

অতিরিক্ত জেলা মেজিস্ট্রেট মো. মাসুদুল আলম বলেন, ইউএনও, গজারিয়া থানার ওসি,ফায়ার সার্ভিসের একজন অফিসারও এ কমিটিতে রয়েছে। কেন, কীভাবে আগুন লাগল এ বিষয়ে তদন্ত শুরু হয়েছে। তদন্তসাপেক্ষে আগুন লাগার কারণ বলা যাবে। 

রবিবার (২৪ মার্চ) দুপুর ১টার দিকে গজারিয়া উপজেলার হোসেন্দী ইউনিয়নের সিকিরগাঁও এলাকায় মেঘনা নদীর তীরে সুপার ফর্মিকা অ্যান্ড লমিনেশন (সুপারবোর্ড) কারখানার গোডাউনে আগুন লাগে। এ ঘটনায় সাতজন আহত হয়েছেন।</description><guid isPermaLink="false">https://www.kalbela.com/country-news/75959</guid><pubDate>Mon, 25 Mar 2024 20:25:05 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75959_1711376031.webp"/></item><item><title>নাম পেল তিন বাঘ শাবক</title><link>https://www.kalbela.com/country-news/75955</link><description>চট্টগ্রাম চিড়িয়াখানায় জন্মের প্রায় মাসখানেক পর খাঁচার বাইরে উন্মুক্ত হলো তিনটি বাঘ শাবক। গত ফেব্রুয়ারিতে ‘জো বাইডেন’ ও বাঘিনী ‘জয়া’র ঘর আলো করে আসা তিন মেয়ের নাম রাখা হয়েছে- প্রকৃতি, স্রোতস্বিনী ও রূপসী। এ তিনটি বাঘ শাবক এবার ঈদের চট্টগ্রামবাসীর জন্য বিশেষ আকর্ষণ হয়ে উঠবে বলে আশা করছেন চট্টগ্রাম চিড়িয়াখানা কর্তৃপক্ষ।

সোমবার (২৫ মার্চ) দুপুর ১২টার দিকে নামকরণের আয়োজনে যোগ দিতে ব্যবস্থাপনা কমিটির সভাপতি ও জেলা প্রশাসক আবুল বাসার মোহাম্মদ ফখরুজ্জামান চট্টগ্রাম চিড়িয়াখানায় যান। পরে বাঘ শাবক তিনটিকে খাঁচা থেকে বের করে জেলা প্রশাসকের হাতে তুলে দেওয়া হয়। 

এ সময় তিনি শাবক ৩টি কোলে নিয়ে এগুলোর নামকরণ করেন-প্রকৃতি, স্রোতশ্বিনী ও রূপসী। এর মধ্য দিয়ে জন্মের এক মাস পর শাবকগুলো প্রকাশ্যে নিয়ে আসা হলো। এর আগে গত ২৩ ফেব্রুয়ারি চট্টগ্রাম চিড়িয়াখানায় ‘জো বাইডেন’ ও বাঘিনী ‘জয়ার’ খাঁচায় বাঘ শাবক তিনটির জন্ম হয় বলে জানিয়েছে চিড়িয়াখানা কর্তৃপক্ষ। 

বাঘ শাবক তিনটির নামকরণ অনুষ্ঠানে আরও উপস্থিত ছিলেন জেলা প্রশাসকের সহধর্মিণী ও চট্টগ্রাম লেডিস ওয়েলফেয়ার ক্লাবের সভাপতি তানজিয়া রহমান, কাট্টলী সার্কেলের সহকারী কমিশনার (ভূমি) মো. আরাফাত সিদ্দিকী, চিড়িয়াখানার সদস্য সচিব ও এনডিসি হুছাইন মুহাম্মদ, স্টাফ অফিসার টু ডিসি ও নির্বাহী ম্যাজিস্ট্রেট আল-আমিন ও চিড়িয়াখানার ডেপুটি কিউরেটর ডা. শুভ।

চট্টগ্রাম জেলা প্রশাসক আবুল বাশার মোহাম্মদ ফখরুজ্জামান কালবেলাকে বলেন, ২০১৬ সালে দক্ষিণ আফ্রিকা থেকে দুটি রয়েল বেঙ্গল টাইগার চট্টগ্রাম চিড়িয়াখানায় নিয়ে এসেছিলাম। সে দুটি বাঘ বৃদ্ধি পেয়ে বর্তমানে চট্টগ্রাম চিড়িয়াখানায় বর্তমানে ৩টি শাবকসহ মোট বাঘের সংখ্যা ১৭। এর মধ্যে ৫টি বাঘ ও ১২টি বাঘিনী। এখানে সাদা বাঘও রয়েছে। গত বছরের সেপ্টেম্বরে প্রাণী বিনিময়ের আওতায় দুটি বাঘ রংপুর চিড়িয়াখানায় দিয়ে দুটি জলহস্তী চট্টগ্রাম চিড়িয়াখানায় আনা হয়। প্যারিস জলবায়ু পরিবর্তন চুক্তিতে স্বাক্ষর করায় আমেরিকার প্রেসিডেন্টে সম্মানার্থে সাবেক জেলা প্রশাসক বাঘটির নাম রাখা হয় জো বাইডেন। 

বাঘিনী জয়ার জন্ম ২০১৮ সালের জুলাইয়ে আর বাঘ জো বাইডেনের জন্ম ২০২০ সালের ২৮ ডিসেম্বর। বাঘ জো বাইডেন জন্মের পরপরই তার মা থেকে পরিত্যক্ত হলে চট্টগ্রাম চিড়িয়াখানার ব্যবস্থাপনায় লালন-পালন করা হয়। এক বছর লালন করার পর বিশেষ প্রক্রিয়ায় খাঁচায় অবস্থিত বাঘ পরিবারের সাথে সোশালাইজেশনের মাধ্যমে সদস্য হিসাবে রি-ইন্ট্রোডাকশন প্রক্রিয়া সম্পন্ন করা হয়। প্রাপ্তবয়স্ক হওয়ার পর এই প্রথমবারের মতো সে নিজের সংসার তৈরি করল। মানুষের হাতে লালন-পালন হয়ে পুনরায় বাঘ পরিবারের সাথে একত্রীকরণের মাধ্যমে বংশবিস্তার করার চক্র একটি বিরল ঘটনা।

চিড়িয়াখানার ভারপ্রাপ্ত কিউরেটর ডা. শাহাদাত হোসেন শুভ বলেন, গত ২৩ ফেব্রুয়ারি জো বাইডেন পরিবারে তিনটি বাচ্চার জন্ম হয়। সাত দিন পর আমরা লিঙ্গ নির্ধারণ করি যে, তিনটিই মেয়ে। প্রথমবারের মতো এগুলো আমরা উন্মুক্ত করেছি। এজন্য আমরা নামকরণের আয়োজন করেছি। ফিজিক্যালি এগুলো এখন যথেষ্ট ভালো আছে। মায়ের ভালো রেসপন্স পাচ্ছে। হাঁটাচলা-দৌড়ানো আস্তে আস্তে শিখতে শুরু করেছে। সামনে ঈদুল ফিতর, এবার ঈদের প্রধান আকর্ষণ হবে এ তিনটি ছোট বাঘ।</description><guid isPermaLink="false">https://www.kalbela.com/country-news/75955</guid><pubDate>Mon, 25 Mar 2024 20:26:48 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75955_1711375121.webp"/></item><item><title>মেয়েকে নিয়ে ট্রেনের নিচে মায়ের ঝাঁপ, পাশে পড়েছিল কেক</title><link>https://www.kalbela.com/country-news/75950</link><description>যশোরে ট্রেনের নিচে ঝাঁপ দিয়ে মা-মেয়ে আত্মহত্যা করেছে। সোমবার (২৫ মার্চ) বিকেল ৩টার দিকে সদর উপজেলার চুড়ামনকাটির পোলতাডাঙ্গা শ্মশানঘাট এলাকায় এ ঘটনা ঘটে। 

নিহতরা হলেন- যশোর সদর উপজেলার বড় হৈবতপুর গ্রামের লাকি বেগম ও তার মেয়ে সুমাইয়া খাতুন মিম। 

যশোর রেলওয়ে ফাঁড়ির ইনচার্জ মনিতোষ বিশ্বাস কালবেলাকে এ তথ্য নিশ্চিত করেছেন।

তিনি বলেন, ট্রেনে কাটা মা-মেয়ের মরদেহের সুরতহাল প্রতিবেদন তৈরি করা হয়েছে। মরদেহ উদ্ধার করে ময়নাতদন্তের জন্য যশোর হাসপাতাল মর্গে পাঠিয়েছি। তবে কী কারণে মেয়েকে নিয়ে ওই নারী আত্মহত্যা করলেন তা এখনো জানা যায়নি।

স্থানীয়রা জানান, সোমবার বিকাল ৩টার দিকে লাকি বেগম তার মেয়ে মিমকে সঙ্গে নিয়ে চুড়ামনকাটির পোলতাডাঙ্গা শ্মশানঘাট এলাকার রেললাইনের কাছে আসেন। এ সময় ঢাকা থেকে ছেড়ে আসা খুলনাগামী সুন্দরবন এক্সপ্রেস ট্রেনটি যাচ্ছিল। মেয়েকে নিয়ে লাকি বেগম এই ট্রেনের নিচে ঝাঁপ দেন। 

প্রত্যক্ষদর্শী চুড়ামনকাটির পোলতাডাঙ্গা এলাকার সাখাওয়াত হোসেন বলেন, বিকেলে লাকি বেগম তার মেয়েকে নিয়ে সুন্দরবন এক্সপ্রেস ট্রেনের নিচে ঝাঁপ দেন। ট্রেনটি চলে যাওয়ার পর মরদেহ দুটি পড়ে থাকতে দেখি।

নিহতের ছোট বোন রোজিনা খাতুন বলেন, আমি জানতাম আপা সকালে ডাক্তার দেখাতে যশোর শহরে গেছেন। পরে বোনের মোবাইল থেকে ফোন করে জানানো হয়, তারা ট্রেনে কেটে মারা গেছে। তবে কী কারণে তারা আত্মহত্যা করেছে তা জানি না।

তিনি বলেন, বোনের দুই জায়গায় বিয়ে হয়েছিল। দুই সংসারই ভেঙে গেছে। তিনি মেয়েকে নিয়ে সাতমাইল এলাকায় ভাড়া থাকতেন।

স্থানীয় সাজিয়ালী পুলিশ ফাঁড়ির ইনচার্জ সেলিম হোসেন বলেন, প্রাথমিকভাবে ধারণা করা হচ্ছে, ওই নারী মেয়েকে সঙ্গে নিয়ে আত্মহত্যা করেছেন। কী কারণে তারা আত্মহত্যা করেছেন তা এখনো জানা যায়নি।

তিনি আরও বলেন, মরদেহের পাশে একটি জন্মদিনের কেক, মোবাইল ফোন ও দুটি ভ্যানিটি ব্যাগ পাওয়া গেছে। মরদেহ দুটি উদ্ধার করে মর্গে পাঠানো হয়েছে।</description><guid isPermaLink="false">https://www.kalbela.com/country-news/75950</guid><pubDate>Mon, 25 Mar 2024 19:45:34 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75950_1711373923.webp"/></item><item><title>বেতনভাতা বৃদ্ধির দাবিতে বরিশালে ইন্টার্ন চিকিৎসকদের কর্মবিরতি</title><link>https://www.kalbela.com/country-news/75945</link><description>বেতনভাতা বৃদ্ধির দাবিতে বরিশালে কর্মবিরতি পালন করছে ইন্টার চিকিৎসকরা। সারা দেশে চলমান কর্মসূচির সঙ্গে একাত্মতা প্রকাশ করে বরিশাল শের ই বাংলা মেডিকেল কলেজ (শেবাচিম) হাসপাতালে এ কর্মসূচি পালন করছে তারা। সোমবার (২৫ মার্চ) দুপুরে হাসপাতালের জরুরি বিভাগের সামনে কর্মবিরতি করে মানববন্ধনে অংশ নেন ইন্টার্ন চিকিৎসকরা।

শের-ই-বাংলা মেডিকেল কলেজ হাসপাতাল ইন্টার্ন চিকিৎসক পরিষদ সাধারণ সম্পাদক ডা. মো. আরিফুজ্জামান ইমন বলেন, তারা মাসে ১৫ হাজার টাকা করে ভাতা পান। কিন্তু বর্তমান বাজার দরে এই টাকায় তাদের জীবনযাপন অত্যন্ত কষ্টকর হয়ে দাঁড়িয়েছে। তাই তারা কমপক্ষে ৩০ হাজার টাকা ভাতা দাবি করেন। তবে গুরুত্বপূর্ণ রোগী হলে তারা চিকিৎসা চালাচ্ছেন বলে দাবি করেন। এ বিষয় স্বাস্থ্যমন্ত্রী ও প্রধানমন্ত্রীর প্রতি অনুরোধ করেন তারা।</description><guid isPermaLink="false">https://www.kalbela.com/country-news/75945</guid><pubDate>Mon, 25 Mar 2024 19:42:32 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75945_1711372798.webp"/></item><item><title>লালমনিরহাটে মাদক মামলায় যুবকের যাবজ্জীবন </title><link>https://www.kalbela.com/country-news/75943</link><description>লালমনিরহাটে মাদক মামলায় এক যুবককে যাবজ্জীবন কারাদণ্ড দিয়েছেন আদালত। একইসঙ্গে দুই হাজার টাকা জরিমানা অনাদায়ে ছয় মাসের কারাদণ্ড দেওয়া হয়েছে।

সোমবার (২৫ মার্চ) বিকেলে লালমনিরহাট আদালতের জেলা ও দায়রা জজ মো. মিজানুর রহমান এ রায় দেন।

কারাদণ্ডপ্রাপ্ত আসামি রাসেল মিয়া আদিতমারী উপজেলার বড় কনলাবাড়ি ইউনিয়নের হাজীগঞ্জ এলাকার বাসিন্দা।
রাষ্ট্রপক্ষের আইনজীবী (পিপি) অ্যাডভোকেট আকমল হোসেন আহমেদ কালবেলাকে এ তথ্য নিশ্চিত করেছেন।

তিনি বলেন, ২০১৮ সালে আদিতমারী থানার একটি মাদক মামলায় রাসেল মিয়াকে গ্রেপ্তার করে পুলিশ। সাক্ষ্যপ্রমাণ শেষে রাসেল মিয়া দোষী প্রমাণিত হলে আদালত যাবজ্জীবন কারাদণ্ড দিয়েছেন।</description><guid isPermaLink="false">https://www.kalbela.com/country-news/75943</guid><pubDate>Mon, 25 Mar 2024 19:42:22 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75943_1711371972.webp"/></item><item><title>রাঙ্গুনিয়ায় কর্ণফুলী নদীভাঙন প্রতিরোধে ব্লক স্থাপন কার্যক্রম শুরু</title><link>https://www.kalbela.com/country-news/75942</link><description>পররাষ্ট্রমন্ত্রী ড. হাছান মাহমুদের বিশেষ উদ্যোগে চট্টগ্রামের রাঙ্গুনিয়ায় কর্ণফুলী নদীভাঙন প্রতিরোধে পাড়জুড়ে ব্লক স্থাপন কার্যক্রম শুরু হয়েছে। উপজেলার বেতাগী পানি উন্নয়ন বোর্ডের মাধ্যমে ৩২ কোটি টাকা ব্যয়ে পাঁচ স্পটের মোট ৯৮০ মিটার অংশে ব্লক স্থাপন করা হবে বলে জানান সংশ্লিষ্টরা। এতে পররাষ্ট্রমন্ত্রীর প্রতি কৃতজ্ঞতা জানান স্থানীয়রা।

সোমবার (২৫ মার্চ) দুপুরে ইউনিয়নের ৪নং ওয়ার্ড গোলাম বেপারি হাট এলাকায় কর্ণফুলী নদীতে ব্লক স্থাপন কার্যক্রমের আনুষ্ঠানিক উদ্বোধন করা হয়েছে। মন্ত্রীর পক্ষে বেতাগী ইউপি চেয়ারম্যান শফিউল আলম কার্যক্রমের আনুষ্ঠানিক উদ্বোধন করেন।

এ সময় উপস্থিত ছিলেন বীর মুক্তিযোদ্ধা মমতাজুল হক ফরিদ, বীর মুক্তিযোদ্ধা মোহাম্মদ হারুনুর রশিদ, বীর মুক্তিযোদ্ধা আব্দুর রহিম, ইউনিয়নের প্যানেল চেয়ারম্যান রফিক উদ্দীন তালুকদার, ইউপি সদস্য মোহাম্মদ আবু সাঈদ, যুবলীগ নেতা ইকবাল হোসেন সবুজ, প্রবাসী মোহাম্মদ শহীদুল ইসলাম, মো. মনছুর, মহসিন চৌধুরী, মো. জামশেদসহ স্থানীয় গণ্যমান্য ব্যক্তিরা।

খোঁজ নিয়ে জানা যায়, বেতাগীর গোলাম বেপারি হাট এলাকায় ৩৩০ মিটার, হিরমাই শাহর মাজার সংলগ্ন এলাকায় ৮০ মিটার, কাউখালী সরকারি প্রাথমিক বিদ্যালয় সংলগ্ন এলাকায় ১০০ মিটার, আবুল বশর মাস্টার বাড়ি এলাকা ১৫০ মিটার এবং গুণগুণিয়া বেতাগী কাঙালি শাহর মাজার এলাকায় ৩২০ মিটার অংশে ব্লক স্থাপন করা হবে। দীর্ঘদিন ধরে নদীভাঙনকবলিত এলাকায় ব্লক স্থাপনের কার্যক্রম শুরু হওয়ায় স্থানীয়দের মধ্যে আনন্দের জোয়ার বইছে।</description><guid isPermaLink="false">https://www.kalbela.com/country-news/75942</guid><pubDate>Mon, 25 Mar 2024 19:19:29 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75942_1711371761.webp"/></item><item><title>চুরি করে পালানোর সময় গ্রেপ্তার ৮</title><link>https://www.kalbela.com/country-news/75937</link><description>সিরাজগঞ্জে চুরি করে পালিয়ে যাওয়ার সময় সিএনজিচালিত অটোরিকশাসহ আটজনকে গ্রেপ্তার করেছে ডিবি পুলিশ। 

সোমবার (২৫ মার্চ) ভোরে সদর উপজেলার শিয়ালকোল ইউনিয়নের চন্ডিদাসগাঁতী বাজার এলাকায় অভিযান চালিয়ে তাদের গ্রেপ্তার করা হয়।

গ্রেপ্তার আটজন হলেন- উল্লাপাড়ার হাটিকুমরুল ইউনিয়নের তারুটিয়া গ্রামের সবুজ আলী, মো. আসিফ ওরফে রিফাত, মো. জিহাদ হাসান আসলাম, জিহাদ ইসলাম, সিয়াম মন্ডল, মো. আশরাফুল সরকার, সেলিম খান ওরফে নয়ন ইসলাম এবং সলঙ্গা থানার বাসুদেবকোল গ্রামের বাসিন্দা মো. রবিউল হাসান। 

সিরাজগঞ্জ গোয়েন্দা পুলিশের ওসি মো. জুলহাজ উদ্দীন কালবেলাকে এ তথ্য নিশ্চিত করেছেন।

তিনি বলেন, সোমবার ভোরে চন্ডিদাসগাঁতী বাজার এলাকায় চেকপোস্টে ডিউটি চলাকালীন সংঘবদ্ধ চোরচক্রটি দুটি অটোরিকশা নিয়ে পালিয়ে যাচ্ছিল। এ সময় একটি অটোরিকশায় থাকা আটজনকে আটক করা হয়। তাদের কাছ থেকে অটোরিকশা ও দুটি পানির মোটর জব্দ করা হয়েছে। 

তিনি আরও বলেন, অপর অটোরিকশা নিয়ে বাকিরা পালিয়ে গেছে। গ্রেপ্তার আসামিদের বিরুদ্ধে মামলা করে আদালতের মাধ্যমে কারাগারে পাঠানো হয়েছে।</description><guid isPermaLink="false">https://www.kalbela.com/country-news/75937</guid><pubDate>Mon, 25 Mar 2024 19:23:09 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75937_1711368617.webp"/></item><item><title>স্বাধীনতা দিবস উদযাপনে প্রস্তুত জাতীয় স্মৃতিসৌধ</title><link>https://www.kalbela.com/country-news/75936</link><description>রাত পোহালেই মহান স্বাধীনতা দিবস। যাদের রক্তের বিনিময়ে অর্জিত এই দেশ সেই বীর শহীদদের প্রতি শ্রদ্ধা জানাতে পুরোপুরি প্রস্তুত সাভার জাতীয় স্মৃতিসৌধ। সূর্যোদয়ের সাথে সাথে শহীদ বেদিতে ফুলেল শ্রদ্ধা জানাবেন মহামান্য রাষ্ট্রপতি ও  প্রধানমন্ত্রী, তিন বাহিনী প্রধান, বিভিন্ন দেশের কূটনীতিক। এরপরই শ্রদ্ধা নিবেদন করবেন লাখো জনতা। দিবসটিকে ঘিরে কঠোর নিরাপত্তা ব্যবস্থা জোরদার করেছে আইনশৃঙ্খলা বাহিনী।

মহান স্বাধীনতা দিবসে জাতীয় স্মৃতিসৌধের প্রাঙ্গণজুড়ে শোভা পাচ্ছে বাহারি ফুল। পরিষ্কার-পরিচ্ছন্নের কাজ শেষে রং-তুলির আঁচড়ে সেজেছে পুরো সৌধ এলাকা।

স্বাধীনতা দিবসের প্রথম প্রহর থেকেই শ্রদ্ধা ভালোবাসায় সিক্ত হবে বীর শহীদদের স্মৃতিস্তম্ভ। ফুলে ফুলে ভরে উঠবে শহীদ বেদী। যাদের রক্তের বিনিময়ে এ দেশ স্বাধীন হয়েছে তাদের প্রতি শ্রদ্ধা জানাবেন রাষ্ট্রপ্রতি ও প্রধানমন্ত্রী থেকে শুরু করে সর্বস্তরের মানুষ।

স্বাধীনতা দিবসের আনুষ্ঠানিকতা নির্বিঘ্ন করতে আইনশৃঙ্খলা বাহিনীর পাশাপাশি প্রস্তুতি নিয়েছে সাভার উপজেলা প্রশাসনও। সাজসজ্জার পাশাপাশি স্মৃতিসৌধ এলাকায় নেওয়া হয়েছে কঠোর নিরাপত্তা ব্যবস্থা। পুরো এলাকায় থাকছে সিসি ক্যামেরার নজরদারি। আছে কয়েক স্তরের নিরাপত্তা ব্যবস্থাও। স্মৃতিসৌধে আগত দর্শনার্থীদের যাতায়াত নির্বিঘ্ন করতে  ঢাকা-আরিচা মহাসড়কের সাভারের আমিনবাজার থেকে জাতীয় স্মৃতিসৌধ পর্যন্ত এর আশপাশের এলাকায় সাদা পোশাকে গোয়েন্দা নজরদারিসহ মোতায়েন থাকবে সহস্রাধিক পুলিশ সদস্য।

গণপূর্ত বিভাগের উপ-সহকারী প্রকৌশলী মিজানুর রহমান কালবেলাকে বলেন, স্বাধীনতা দিবসে রাষ্ট্রপতি, প্রধানমন্ত্রী, মন্ত্রিপরিষদের সদস্যবৃন্দ ও বিদেশি কূটনীতিকসহ লাখো মানুষ জাতীয় স্মৃতিসৌধে পুষ্পস্তবক অর্পণ করবেন। এজন্য সাভার গণপূর্ত বিভাগের পক্ষ থেকে জাতীয় স্মৃতিসৌধকে দীর্ঘ প্রায় এক মাস ধরে ধুয়ে-মুছে, রং তুলির আচরে ,রঙিন সাজে রাঙানো হয়েছে, পাশাপাশি  রং-বেরঙের ফুল দিয়েও সাজানো হয়েছে। স্মৃতিসৌধ এলাকা ধুয়ে মুছে পরিপাটি করার কার্যক্রম পরিচালনা করছি। আমাদের সব কার্যক্রম প্রায় সম্পন্ন।

এদিকে জাতীয় স্মৃতিসৌধের মূল ফটকের সামনে সাংবাদিকদের ব্রিফকালে ঢাকা জেলা পুলিশ সুপার মো. আসাদুজ্জামান বলেন, মহান স্বাধীনতা দিবস নির্বিগ্নে  উদযাপন করতে পুরোপুরি প্রস্তুত রয়েছে ঢাকা জেলা পুলিশ। </description><guid isPermaLink="false">https://www.kalbela.com/country-news/75936</guid><pubDate>Mon, 25 Mar 2024 19:27:36 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75936_1711368552.webp"/></item><item><title>ইটভাটায় গিলে খাচ্ছে ফসলি জমি, স্বাস্থ্যঝুঁকিতে লাখো মানুষ</title><link>https://www.kalbela.com/country-news/75934</link><description>নারায়ণগঞ্জের রূপগঞ্জ উপজেলাজুড়ে যেন ইটভাটার রাজ্য। সবজির ভান্ডারখ্যাত এ উপজেলা এখন যেন ইটভাটায় ঘেরা। এ উপজেলায় ১ শতাধিক ইটভাটা রয়েছে। এর মধ্যে মাত্র ৪টির বৈধতা রয়েছে। গত প্রায় দুই যুগ ধরে অবৈধভাবে গড়ে ওঠা এসব ইটভাটার কারণে সেখানে আর আগের মতো ফসল হয় না। এখানকার ফসলের মাটি গিলে খাচ্ছে ইটভাটাগুলো। এতে পরিবেশ অধিদপ্তর ও প্রশাসন নির্বিকার। 

সরেজমিন দাউদপুর ইউনিয়ন ঘুরে দেখা যায়, দিগন্তজোড়া ফসলের মাঠ। নদ-নদীর তীর যেদিকে চোখ যায়, শুধুই সারি সারি ইটের ভাটা। স্থানীয় নুরুন্নেসা স্কুল অ্যান্ড কলেজ, দেবই সরকারি প্রাথমিক বিদ্যালয়, কাজীরবাগ মাদ্রাসা ও খাস কামালকাঠি সরকারি প্রাথমিক বিদ্যালয়সহ আশপাশের বাড়িঘর ঘেঁষেও রয়েছে ইটভাটা। সেখানকার বিষাক্ত ধোঁয়া ও ধুলাবালিতে মারাত্মকভাবে দূষিত হচ্ছে পরিবেশ। আর বিপর্যয়ের মুখে পড়েছে কৃষিজমি। শুধু দাইদপুর ইউনিয়ন নয়। রূপগঞ্জের ভোলাব ইউনিয়ন, গোলাকান্দাইল ইউনিয়ন, ভুলতা ইউনিয়ন ও তারাব পৌরসভায় গড়ে উঠেছে অবৈধ ইটভাটা। 

সরেজমিনে কাঞ্চন পৌরসভার বিরাব এলাকা ঘুরে দেখা যায়, সড়কের পাশে ফসলের মাঠজুড়ে নদীর জায়গা দখল করে কেবিএম ব্রিকস ও পাশেই এআরই ব্রিকস নামের ইটভাটা বিআইডব্লিউটিএ জায়গা দখল করে তৈরি করছেন ইট এবং ভাটায় কাঠ পুড়িয়ে ইট তৈরির কাজ চলছে রীতিমতো।

খোঁজ নিয়ে জানা গেছে, আইনকে বৃদ্ধাঙ্গুলি দেখিয়ে এসব পোড়ানো হয় সেখানে। এতে বাতাস দূষিত হয়ে শ্বাসকষ্ট, চর্ম ও হাঁপানিসহ নানা রোগে আক্রান্ত হচ্ছেন স্থানীয়রা। আবার লোকালয় ও নদী থেকে অন্তত তিন কিলোমিটার দূরে ইটখোলা করার নিয়ম থাকলেও কেউই তা মানছেন না। কৃষিজমিতে ইটখোলা তৈরিতে নিষেধাজ্ঞা থাকলেও তারও তোয়াক্কা করছেন না কেউ। উপজেলা প্রশাসন, উপজেলা কৃষি ও পরিসংখ্যান অফিস, পরিবেশ অধিদপ্তর ও স্থানীয় সূত্রে জানা যায়, উপজেলা প্রশাসনের তালিকায় রূপগঞ্জে ৪০টি ইটভাটা রয়েছে। আর তালিকার বাইরে আছে আরও ৮৫টি। এসবের মধ্যে মাত্র চারটির বৈধতা রয়েছে।

এদিকে, নারায়ণগঞ্জের রূপগঞ্জ উপজেলার মাসাবো, তেতলাবো, বরপা, কর্ণগোপ, সাঁওঘাট, গোলাকান্দাইল, আওখাবো, বলাইখা, বেলদি, দেবই, কামালকাঠি, আতলাপুর, ভোলাবো, চারিতালুক, বিরাবো, কাঞ্চন আশপাশের এলাকার অবৈধ ইটভাটায় অবাধে কৃষিজমির মাটি যাচ্ছে। স্থানীয় প্রভাবশালীরা রাতের আঁধারে ভেকু দিয়ে কৃষিজমি গভীর খনন করে মাটি কেটে ইটভাটাগুলোতে সরবরাহ করছে। নষ্ট হচ্ছে ফসলি জমি। 

দাউদপুর ইউনিয়নের রোহিলা এলাকার কৃষক জসিম উদ্দিন বলেন, চার বিঘা জমিতে আমি ধান চাষ করি। কিন্তু এ বছর পাশের জমি ভেকু দিয়ে গভীর খনন করে মাটি কাটায় আমার জমিসহ পাশের জমি সৃষ্ট গর্তে ভেঙে পড়ছে। এ বছর ধান চাষ করতে পারবে কিনা তা নিয়ে সংশয় প্রকাশ করেছেন তিনি। 

ভোলাবো ইউনিয়নের আতলাপুর এলাকার কৃষক আব্দুল বাতেন বলেন, মাটি খেকোরা ভেকু দিয়ে কৃষিজমির মাটি কেটে নিচ্ছে। বাধা দিলে ভয়ভীতি ও হামলা মামলা করা হয়। সেচ প্রকল্পের খালে বাঁধ দিয়ে তাদের ব্যবহৃত পরিবহন চলাচল করে। ফলে পানি সংকটে চাষাবাদ ব্যাহত হচ্ছে।

অভিযোগ রয়েছে, পরিবেশ আইন লঙ্ঘন করে প্রশাসনের নাকের ডগায় একের পর এক ইটখোলা গড়ে উঠলেও কোনো ব্যবস্থা নিচ্ছে না প্রশাসন। 

স্থানীয়রা জানান, প্রশাসন, থানা পুলিশ, পরিবেশ অধিদপ্তর ও এলাকার মাস্তানদের ‘ম্যানেজ’ করেই এসব ইটভাটা চালাচ্ছে মালিক পক্ষ। প্রশাসন ও পরিবেশ অধিদপ্তর মাঝেমধ্যে অভিযান চালালেও কয়েক দিন পর আবারও চালু হয়ে যায় ইটখোলাগুলো।

রূপগঞ্জ উপজেলা কৃষি কর্মকর্তা ফাতেহা নূর বলেন, ইটভাটাগুলোর কারণে ফসলি জমির ক্ষতি হচ্ছে। আগে বিঘায় এখানে ধান উৎপাদন হতো ৩০ মণ। এখন বিঘায় ২৫ মণ উৎপাদন হয়।

রূপগঞ্জ উপজেলা স্বাস্থ্য কমপ্লেক্সের স্বাস্থ্য ও পরিবার পরিকল্পনা কর্মকর্তা ডা. আইভী ফেরদৌস বলেন, ইটভাটার বিষাক্ত ধোঁয়া জনস্বাস্থ্যের ওপর তাৎক্ষণিক ও দীর্ঘমেয়াদি নেতিবাচক প্রভাব ফেলে। লোকজন শ্বাসতন্ত্র, ফুসফুস ও স্নায়ুতন্ত্রের রোগে আক্রান্ত হয়। অতিরিক্ত দূষিত বায়ু সেবনে গর্ভে থাকা শিশুর মৃত্যুও হতে পারে।

দুয়ারা এলাকার ইটভাটার মালিক হেলাল উদ্দিন বলেন, ইটভাটার কারণে এলাকার মানুষের কর্মসংস্থান তৈরি হয়েছে। সাধারণ মানুষ কাজ করে খাচ্ছেন। আমরা তো ক্ষতি করছি না।

একই কথা জানিয়ে আরেক মালিক মজিবুর রহমান বলেন, আমরা সবার সঙ্গে কথা বলেই ইটভাটা চালাচ্ছি।

নারায়ণগঞ্জ পরিবেশ অধিদপ্তরের পরিচালক আবদুল্লাহ আল মামুন বলেন, আমরা অবৈধ ইটভাটা উচ্ছেদে বেশ কয়েকবার অভিযান পরিচালনা করেছি। সামনে আবারও অভিযান চলবে।

রূপগঞ্জ ইউএনও আহসান মাহমুদ রাসেল কালবেলাকে বলেন, কয়টি ইটভাটায় অনুমোদন ও পরিবেশের ছাড়পত্র আছে তা খতিয়ে দেখে অভিযান পরিচালনা করা হবে। এ ব্যাপারে কথা হয়েছে জেলা প্রশাসকের সাথে, তিনি নির্দেশ দিয়েছেন অবৈধ ইটভাটাগুলোর ব্যবস্থা নেওয়ার জন্য।</description><guid isPermaLink="false">https://www.kalbela.com/country-news/75934</guid><pubDate>Mon, 25 Mar 2024 19:21:49 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75934_1711368077.webp"/></item><item><title>ছাঁটাইয়ের প্রতিবাদে মোংলা ইপিজেডে শ্রমিকদের বিক্ষোভ, ভাঙচুর</title><link>https://www.kalbela.com/country-news/75931</link><description>বাগেরহাটের মোংলা রপ্তানি প্রক্রিয়াকরণ (ইপিজেড) এলাকায় একটি কারখানা পুলিশ ও ইপিজেডের নিরাপত্তাকর্মীদের সঙ্গে শ্রমিকদের পাল্টাপাল্টি ধাওয়া ও সংঘর্ষ হয়েছে। সোমবার (২৫ মার্চ) সকালে শ্রমিক ছাঁটাইয়ের প্রতিবাদে কর্মসূচি চলাকালে এ ঘটনা ঘটে। 

বিক্ষোভকারী শ্রমিকদের অভিযোগ, ভিআইপি নামক একটি প্রতিষ্ঠান হঠাৎ ১৭০০ শ্রমিককে ছাঁটাই করে। শ্রমিকদের ন্যায্য পাওনা পরিশোধ না করে কারখানায় মধ্যে ছাঁটাইকৃত শ্রমিকদের কাছ থেকে জোর করে স্বাক্ষর নেওয়া হয়।

পরে শ্রমিকরা কারখানা থেকে বেরিয়ে এসে ইপিজেডের মূল ফটকের সামনে বিক্ষোভ শুরু করে । এতে কতর্বরত আনসার সদস্যরা বাধা দেয়। খবর পেয়ে পুলিশ ঘটনাস্থলে গিয়ে শ্রমিকদের শান্ত করার চেষ্টা করে। বেলা সাড়ে ১১টার দিকে বেপজার নিরাপত্তাকর্মী ও পুলিশের সঙ্গে শ্রমিকদের সংঘর্ষ শুরু হয়। শ্রমিকেরা পুলিশকে লক্ষ্য করে ইটপাটকেল নিক্ষেপ করেন। পরিস্থিতি নিয়ন্ত্রণে আনতে পুলিশ টিয়ারশেল নিক্ষেপ করে।

এ সময় বেশ কয়েকজন শ্রমিক ও পুলিশ আহত হন। বিকাল ৩টার পর শ্রমিকরা ইপিজেড এলাকা ত্যাগ করে চলে যান। 

মোংলা ইপিজেডে সবচেয়ে বড় প্রতিষ্ঠান ভিআইপি ইন্ডাস্ট্রিজ। প্রায় ৮ হাজারের অধিক শ্রমিক এসব কারখানায় কর্মরত ছিল। করোনাকালীন সময় কিছু শ্রমিক ছাঁটাই করা হয়। পরে বিশ্ব অর্থনীতি মন্দা ডলার সংকটসহ নানা কারণ দেখিয়ে প্রতিষ্ঠানটি বিভিন্ন সময় শ্রমিক ছাঁটাই করে।

বর্তমানে পরিস্থিতি পুলিশের নিয়ন্ত্রণে আছে উল্লেখ করে বাগেরহাটের অতিরিক্ত পুলিশ সুপার রাসেলুর রহমান বলেন, মোংলা ইপিজেডের ভিআইপি নামের কারখানার শ্রমিকদের ছাঁটাই কেন্দ্র করে ঘটনার সূত্রপাত। তবে নিয়মের মধ্যে থেকেই কারখানা কর্তৃপক্ষ কর্মী ছাঁটাই করছে বলে জানিয়েছে। তবে শ্রমিকদের দাবি, যথাযথ পাওনা তারা বুঝে পাননি। এটা নিয়েই অসন্তোষ সৃষ্টি হয়েছে।

মোংলা উপজেলার সহকারী কমিশনার (ভূমি) মো. হাবিবুর রহমান, মোংলা সার্কেলের সহকারী পুলিশ সুপার মুশফিকুর রহিম তুষার ও মোংলা থানার ওসি কেএম আজিজুল ইসলাম এ সময় ঘটনাস্থলে উপস্থিত ছিলেন। </description><guid isPermaLink="false">https://www.kalbela.com/country-news/75931</guid><pubDate>Mon, 25 Mar 2024 17:50:16 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75931_1711367416.webp"/></item><item><title>অগ্নিনির্বাপণ ব্যবস্থা না থাকায় ২ মার্কেট ঝুঁকিপূর্ণ ঘোষণা</title><link>https://www.kalbela.com/country-news/75930</link><description>রংপুরের জামাল মার্কেট এবং ছালেক মার্কেটকে ‘ঝুঁকিপূর্ণ’ ঘোষণা করেছে ফায়ার সার্ভিস সিভিল ডিফেন্স ও রংপুর সিটি করপোরেশন। সোমবার (২৫ মার্চ) বিষয়টি নিশ্চিত করেন রংপুর সিটি করেপারেশনের নির্বাহী ম্যাজিস্ট্রেট মাহমুদ হাসান মৃধা।

তিনি বলেন, রংপুর ফায়ার সার্ভিস অ্যান্ড সিভিল ডিফেন্স এবং রংপুর সিটি করপোরেশন রংপুর নগরীর বিভিন্ন মার্কেটে অগ্নিনির্বাপণ ব্যবস্থা আছে কি না তা দেখার জন্য অভিযানে বের হচ্ছি।

সম্প্রতি আমরা বেশ কয়েটি মার্কেট, শপিংমল পরিদর্শনে গিয়েছি। অগ্নিনির্বাপন ব্যবস্থাপনা আছে কীনা তা দেখা হচ্ছে। 

ম্যাজিস্ট্রেট মৃধা বলেন, অভিযানের সময় নগরীর জামাল মার্কেট ও ব্যস্ততম মার্কেট হিসেবে পরিচিত ছালেক মার্কেটের অগ্নিনির্বাপণ ব্যবস্থা না থাকায় অগ্নি প্রতিরোধ ও নির্বাপণ আইন ২০০৩ অনুযায়ী ওই মার্কেট দুটি ‘ঝুঁকিপূর্ণ’ ঘোষণা করা হয়। সেই সঙ্গে ‘ঝুঁকিপূর্ণ’ ঘোষণার সাইনবোর্ড ঝুলিয়ে দেয় ফায়ার সার্ভিস ও সিভিল ডিফেন্স। পরে মার্কেট দুটিতে ফায়ার সার্ভিসের পক্ষ থেকে সচেতনতামূলক অগ্নিনির্বাপণের ব্যবস্থাসংক্রান্ত ব্রিফ করা হয়।

রংপুর ফায়ার সার্ভিস অ্যান্ড সিভিল ডিফেন্স রংপুরের উপসহকারী পরিচালক বাদশা মাসউদ আলম বলেন, অগ্নিনির্বাপণ ব্যবস্থাপনা দেখার জন্য বিভিন্ন মার্কেটে অভিযান পরিচালনা করা হয়েছে। সেই সঙ্গে মার্কেট কমিটির সদস্যদের অগ্নিনির্বাপণের প্রাথমিক বিষয়গুলো হাতে কলমে দেখিয়ে দেওয়া হয়েছে। এসময় দুটি মার্কেট ‘ঝুঁকিপূর্ণ’ ঘোষণা করা হয়।

পাশাপাশি মার্কেটগুলোতে তদন্ত করে চূড়ান্ত প্রতিবেদন ঢাকায় পাঠানো হবে।</description><guid isPermaLink="false">https://www.kalbela.com/country-news/75930</guid><pubDate>Mon, 25 Mar 2024 17:59:21 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75930_1711367317.webp"/></item><item><title>মৌলভীবাজারে সাবেক ইউপি চেয়ারম্যান কারাগারে </title><link>https://www.kalbela.com/country-news/75928</link><description>মৌলভীবাজার সদরের মনুমুখ ইউনিয়ন পরিষদের সাবেক চেয়ারম্যান আব্দুল হক সেফুলকে কারাগারে পাঠিয়েছে পুলিশ। রোববার (২৪ মার্চ) রাতে নিজ বাড়ি থেকে তাকে গ্রেপ্তার করা হয়।

সদর মডেল থানার ওসি কেএম নজরুল কালবেলাকে এ তথ্য নিশ্চিত করেছেন।

তিনি বলেন, আদালতের আদেশ থাকায় সাবেক চেয়ারম্যানকে গ্রেপ্তার করা হয়। আদালতের মাধ্যমে তাকে কারাগারে পাঠানো হয়েছে।

জানা গেছে, গত ১ মার্চ বিকেলে মনুমুখ ইউনিয়নের সাবেক চেয়ারম্যান আব্দুল হক সেফুল ও তার লোকজন সাধুহাটি হাজিবাড়ি গ্রামের ব্যবসায়ী মো. মুজিবুর রহমান ও সিতার আহমদের ওপর হামলা করে। আহতাবস্থায় দুজনকে উদ্ধার করে মোলভীবাজার সদর হাসপাতালে নিয়া যান। সেখান থেকে সিলেট ওসমানী মেডিকেল কলেজ হাসপাতালে পাঠান চিকিৎসকরা। 

এ ঘটনায় চেয়ারম্যানসহ ১৮ জনের নাম উল্লেখ করে সদর মডেল থানায় মামলা করা হয়। এ মামলায় সাবেক চেয়ারম্যানকে গ্রেপ্তার করে কারাগারে পাঠানো হয়েছে।</description><guid isPermaLink="false">https://www.kalbela.com/country-news/75928</guid><pubDate>Mon, 25 Mar 2024 17:49:48 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75928_1711367090.webp"/></item><item><title>লক্ষ্মীপুরে অস্ত্রসহ ছাত্রলীগ নেতা গ্রেপ্তার</title><link>https://www.kalbela.com/country-news/75921</link><description>লক্ষ্মীপুরে অস্ত্রসহ এক ছাত্রলীগ নেতাকে গ্রেপ্তার করেছে র‌্যাব। সোমবার (২৫ মার্চ) বিকেলে আসামিকে আদালতের মাধ্যমে কারাগারে পাঠিয়েছে পুলিশ।

এর আগে রোববার (২৪ মার্চ) রাতে সদর উপজেলার চন্দ্রগঞ্জ থানাধীন চন্দ্রগঞ্জ বাজারের ১ নম্বর পোল এলাকা থেকে অস্ত্রসহ তাকে গ্রেপ্তার করা হয়।

গ্রেপ্তার ছাত্রলীগ নেতার নাম অনিক রহমান। তিনি চন্দ্রগঞ্জ ইউনিয়নের পশ্চিম লতিফপুর গ্রামের বাসিন্দা ও কফিল উদ্দিন বিশ্ববিদ্যালয় কলেজ শাখা ছাত্রলীগের সভাপতি পদপ্রার্থী।

চন্দ্রগঞ্জ থানার ওসি এমদাদুল হক কালবেলাকে এ তথ্য নিশ্চিত করেছেন।

তিনি বলেন, র‌্যাব-১১ এর নোয়াখালীর ক্যাম্পের নায়েব সুবেদার মিরাজ আলী ভূঁইয়া বাদী হয়ে অনিকের বিরুদ্ধে অস্ত্র আইনে মামলা করেছেন। মামলার পর আসামিকে আমাদের কাছে হস্তান্তর করে। তাকে লক্ষ্মীপুর আদালতে সোপর্দ করা হলে কারাগারে পাঠানোর নির্দেশ দিয়েছেন আদালত।

জানা গেছে, ২০২০ সালের ৬ সেপ্টেম্বর নোয়াখালীর বেগমগঞ্জের জাহানাবাদ গ্রামে কলেজছাত্র জসিম উদ্দিন হত্যার ঘটনা ঘটে। ওই হত্যা মামলায় অনিক এজাহারভুক্ত আসামি।</description><guid isPermaLink="false">https://www.kalbela.com/country-news/75921</guid><pubDate>Mon, 25 Mar 2024 17:23:57 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75921_1711365504.webp"/></item><item><title>ঝালকাঠিতে ইয়াবাসহ তিন যুবক আটক</title><link>https://www.kalbela.com/country-news/75920</link><description>ঝালকাঠির কাঁঠালিয়া উপজেলার কাঁঠালিয়া-ভান্ডারিয়া সড়ক সংলগ্ন বীনাপানি বাজার থেকে ইয়াবাসহ তিন যুবককে আটক করেছে পুলিশ। এ সময় তাদের কাছ ৫০ পিচ ইয়াবা উদ্ধার করা হয়।

রোববার (২৪ মার্চ) রাতে কাঠালিয়া থানার এসআই কে এম রিয়াজ রহমানসহ একটি টহলদল এ অভিযান পরিচালনা করেন।

আটককৃতরা হলেন,মো. জসিম হাওলাদার (৩৮) কাঁঠালিয়া উপজেলার শৌলজালিয়া ইউনিয়নের কৈখালী গ্রামের রত্তন হাওলাদারের ছেলে, মো. মশিউর রহমান জিমি (৩৯) বরগুনা জেলার বামনা উপজেলার কলাগাছিয়া গ্রামের এম এ মতিনের ছেলে, জিসান মাহমুদ (২৪) একই উপজেলার কলাগাছিয়া গ্রামের মৃত মর্তুজার ছেলে।

কাঠালিয়া থানা ওসি মো. নাসির উদ্দিন সরকার জানান, জসিম হাওলাদার দীর্ঘদিন থেকে মাদক ব্যবসার সাথে জড়িত। পুলিশ ইতোপূর্বে তাকে গ্রেপ্তার করার জন্য অনেক বার অভিযান পরিচালনা করেন। রোববার রাতে বীনাপানি বাজারে বসে বামনা উপজেলার মো. মশিউর রহমান জিমি ও জিসান মাহমুদের কাছে ইয়াবা বিক্রির সময় তাদেরকে গ্রেপ্তার করে। তাদের বিরুদ্ধে মাদকদ্রব্য নিয়ন্ত্রণ আইনে মামলা দায়ের করে ঝালকাঠি জেল হাজতে পাঠানো করা হয়েছে।</description><guid isPermaLink="false">https://www.kalbela.com/country-news/75920</guid><pubDate>Mon, 25 Mar 2024 17:24:01 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75920_1711365501.webp"/></item><item><title>সরাইলে গণহত্যা দিবস পালন</title><link>https://www.kalbela.com/country-news/75917</link><description>ব্রাহ্মণবাড়িয়ার সরাইলে যথাযোগ্য মর্যাদায় গণহত্যা দিবস পালিত হয়েছে। বর্তমান প্রজন্মকে মুক্তিযুদ্ধের প্রকৃত ইতিহাস চর্চায় উৎসাহিত করতে হবে বলে বক্তারা জানান।

সোমবার (২৫ মার্চ) সকালে উপজেলা মিলনায়তনের সম্মেলন কক্ষে  ইউএনও মো. মেজবা উল আলম ভুঁইয়ার সভাপতিত্বে প্রধান অতিথির বক্তব্য রাখেন উপজেলা চেয়ারম্যান আলহাজ রফিক উদ্দিন ঠাকুর।

বক্তারা বলেন, স্বাধীনতার মহান স্থপতি জাতির পিতা বঙ্গবন্ধু শেখ মুজিবুর রহমানের নেতৃত্ব ও ঘোষণায় মুক্তিযুদ্ধ শুরু হয়, আমরা জয়লাভ করি।

১৯৭১ এর ২৫ মার্চ রাতে গণহত্যার নৃশংসতা ছিলো ভয়াবহ। অচিরেই আন্তর্জাতিক পরিমন্ডলে এ দিবস স্বীকৃতি লাভ করবে এবং গণহত্যার বিচার করা সম্ভব হবে বলে বক্তারা আশা প্রকাশ করেন।

পানিরশ্বর ইউনিয়নের বিটঘর বধ্যভূমি প্রাঙ্গনে গণহত্যার স্মৃতিস্তম্বে ফুল দিয়ে শুভেচ্ছা জানিয়ে বিশেষ মুনাজাত ও প্রার্থনা আয়োজন করা হবে। 

এসময় বিশেষ অতিথি ছিলেন উপজেলা সহকারী কমিশনার নাসরিন সুলতানা, থানা এসআই আতিকুর রহমান, উপজেলা মুক্তিযোদ্ধা কমান্ডার ইসমত আলী, পানিরশ্বর  ইউনিয়ন আওয়ামী লীগের সাধারণ সম্পাদক ও শহীদ মুক্তিযোদ্ধা পরিবারের সদস্য মো. আমজাদ হোসেন প্রমুখ।</description><guid isPermaLink="false">https://www.kalbela.com/country-news/75917</guid><pubDate>Mon, 25 Mar 2024 17:19:05 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75917_1711364658.webp"/></item><item><title>ঘুষ বাণিজ্যের অভিযোগ প্রকল্প কর্মকর্তার বিরুদ্ধে</title><link>https://www.kalbela.com/country-news/75914</link><description>বিভিন্ন প্রকল্পের নামে ঘুষ বাণিজ্যের অভিযোগ উঠেছে উপজেলা প্রকল্প কর্মকর্তা উবায়াদুল হকের বিরুদ্ধে। জানা যায়, বিভিন্ন ঠিকাদারি প্রতিষ্ঠানের সাথে যৌথ ব্যবসা, একই প্রকল্পের নামে একাধিক বরাদ্দ দেওয়া, কোনো কাজ না করে প্রকল্পের টাকা উঠিয়ে নেওয়াসহ প্রতিটি প্রকল্প থেকে ২০-৫০ হাজার টাকা পর্যন্ত ঘুষ নেওয়ার অভিযোগ ওঠে এ কর্মকর্তার বিরুদ্ধে।

উপজেলার খলিসখালী ইউনিয়নের বাগডাঙ্গায় রাস্তা ইটের সোলিংকরণ প্রকল্পে টিআর (বিশেষ) প্রকল্পে ২ লাখ টাকা বরাদ্দ দেওয়া হয়েছে। ওই একই রাস্তায় কাবিটা (বিশেষ) প্রকল্পে ২ লাখ টাকা বরাদ্দ দেওয়া হয়েছে। টিআর প্রকল্পের ২ লাখ টাকার কাজ হলেও কাবিটা প্রকল্পের সভাপতিকে দুই কিস্তিতে ৬ হাজার টাকা দিয়ে সম্পূর্ণ টাকা পিআইও উবায়দুল হক উঠিয়ে নিয়েছেন।

প্রকল্পের সভাপতি খলিসখালী ইউপি সদস্য চায়না সরকার কালবেলাকে জানান, আমার নামে প্রকল্প দেওয়া হয়েছে আমি জানি না। এমনকি কোথায় কাজ করা হয়েছে, কী কাজ করা হয়েছে, তাও জানি না। তালা উপজেলা পিআইও অফিস থেকে আমার স্বাক্ষর করিয়ে নেওয়া হয়। আমাকে তখন এক হাজার টাকা দিলে আমি আপত্তি করি। এ সময় আমাকে আরও ৪ হাজার টাকা দেয়। এর বেশিকিছু আমার জানা নেই। 

নাম প্রকাশ না করার শর্তে খলিলনগর ইউনিয়নের এক ইউপি সদস্য জানান, টিআর (সাধারণ) প্রকল্পে যথাযথ কাজ করলেও প্রকল্প অফিসের অফিস সহকারী সোহেল ২০ হাজার টাকা ঘুষ দাবি করেন। সেই ঘুষের টাকা না দেওয়ায় এখনো তার বিল পরিশোধ করা হয়নি। অফিস সহকারী সোহেলের মাধ্যমে পিআইও এ ঘুঘের টাকা আদায় করেন বলে তিনি জানান। 

কুমিরা ইউপির আরেক সদস্য নাম প্রকাশ না করার শর্তে জানান, পিআইও অফিসের ফাইল রেডি করতে নেয় ২ হাজার টাকা, রাস্তা পরিদর্শন করতে আসলে খরচ হয় ৩-৪ হাজার টাকা। আবার বিল নিতে গেলে দিতে হয় প্রতি লাখে ২০ হাজার টাকা। এই যদি হয় অবস্থা তাহলে আমরা কাজ করব কীভাবে?

প্রাপ্ত তথ্যে আরও জানা যায়, বিগত সংসদ সদস্যের সময় ২০২২-২৩ অর্থবছরে পাটকেলঘাটায় বজ্রপাত নিরোধক স্টান্ড ক্রয়ে ২ লাখ ৫০ হাজার টাকা, বজ্রপাত নিরোধক অবকাঠামো নির্মাণ ২ লাখ ৫০ হাজার, নির্মাণ ব্যয় ১ লাখ টাকা খরচ করলেও এই ধরনের কোনো প্রতিষ্ঠান এলাকাবাসী কখনো দেখেননি। কাজ না করে সব টাকা উঠিয়ে নিয়েছেন প্রকল্প কর্মকর্তা।

সাংবাদিকরা জানতে চাইলে প্রকল্প কর্মকর্তা উবায়াদুল হক জানান, এটা এমপি সাহেবের প্রকল্প, এ বিষয়ে কোনো কথা বলা যাবে না।

নাম প্রকাশ না করার শর্তে একাধিক ব্যক্তি জানান, সরকারি নিয়মনীতির তোয়াক্কা না করে উপজেলা প্রকল্প কর্মকর্তা বিভিন্ন ঠিকাদারের সাথে যৌথ ব্যবসা করেন। তালা উপজেলার ২-৩ জন ঠিকাদারের সাথে তিনি এই ব্যবসা পরিচালনা করেন। কখনো কখনো দূরের কোনো ঠিকাদার কাজ পেলে তার কাছ থেকে কিনে নিয়ে প্রকল্প কর্মকর্তা নিজেই অন্যদের সাথে নিয়ে সম্পন্ন করেন।

প্রকল্প কর্মকর্তা অফিসের অফিস সহকারী সোহেল জানান, সাংবাদিকদের সামলাতে, অডিট ঠেকাতে ও অনেক কর্মকর্তাকে ম্যানেজ করতে আমাদের টাকা নিতে হয়। আপনি নিউজ করবেন কেন? স্যারের সাথে দেখা করলে তো সব সমাধান হয়ে যায়।

জেলা প্রকল্প কর্মকর্তা আব্দুল বাছেদ বলেন, কাজ না করে প্রকল্পের টাকা আত্মসাৎ করার কোনো সুযোগ নেই। তাছাড়া এখন পর্যন্ত কোনো অভিযোগ আমার কাছে আসেনি। অভিযোগ পেলে অবশ্যই তদন্ত করে ব্যবস্থা গ্রহণ করা হবে। পাশাপাশি জেলা প্রশাসক বরাবর আবেদনের পরামর্শ দেন তিনি।

তালা ইউএনও আফিয়া শারমীনের সাথে ফোনে যোগাযোগ করলেও তিনি ফোন রিসিভ করেননি। পরবর্তীতে হোয়াটস অ্যাপে ম্যাসেজ পাঠালেও তিনি কোনো প্রতিক্রিয়া জানাননি।</description><guid isPermaLink="false">https://www.kalbela.com/country-news/75914</guid><pubDate>Mon, 25 Mar 2024 17:13:53 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75914_1711363949.webp"/></item><item><title>বেতনভাতা বৃদ্ধির দাবিতে পমেক হাসপাতালের ইন্টার্ন চিকিৎসকদের কর্মবিরতি</title><link>https://www.kalbela.com/country-news/75913</link><description>বেতনভাতা বৃদ্ধির দাবিতে পটুয়াখালী মেডিকেল কলেজ (পমেক) হাসপাতালে ইন্টার্ন চিকিৎসকরা ৪৮ ঘণ্টার কর্মবিরতি শুরু করেছেন। দাবি আদায়ের লক্ষ্যে ইন্টার্ন চিকিৎসকরা মেডিকেল কলেজ হাসপাতালের সামনে মানববন্ধন এবং পরিচালক বরাবর স্মারকলিপি প্রদান করেছেন।

সোমবার (২৫ মার্চ) দুপুর থেকে এসব কর্মসূচি পালন করেন তারা। এর আগে রোববার (২৪ মার্চ) রাত থেকে দাবি আদায়ের লক্ষ্যে দুদিনের কর্মবিরতি শুরু করেন ইন্টার্ন চিকিৎসকরা।

এ সময় তারা যৌথভাবে ৪টি দাবি পেশ করেন। দাবিগুলো হলো- ইন্টার্ন চিকিৎসকদের বেতন ৩০ হাজার টাকা এবং পোস্ট গ্র্যাজুয়েট প্রাইভেট ট্রেইনি চিকিৎসকদের বেতন বাড়িয়ে ৫০ হাজার টাকা করা। পোস্ট গ্র্যাজুয়েট ট্রেইনি চিকিৎসকদের (এফসিপিএস, রেসিডেন্ট ও নন রেসিডেন্ট) বকেয়া ভাতা প্রদান করা। ১২টি প্রাইভেট ইনস্টিটিউটের নন-রেসিডেন্ট ও রেসিডেন্টদের আকস্মিক ভাতা বন্ধের সিদ্ধান্ত প্রত্যাহার করে ভাতা পুনর্বহাল করা ও অবিলম্বে চিকিৎসক সুরক্ষা আইন প্রণয়ন করা।

ইন্টার্ন চিকিৎসক ফাহমিদুর রহমান মাশুক, শিফাত আমিন, সাদিকুর রহমান, ইফাদুল ইসলাম জানান- আমাদের বেতনভাতা বাড়িয়ে ৩০ হাজার টাকা করতে হবে। অন্যথায় কঠোর আন্দোলনের হুঁশিয়ারি দেন তারা।</description><guid isPermaLink="false">https://www.kalbela.com/country-news/75913</guid><pubDate>Mon, 25 Mar 2024 17:07:38 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75913_1711363901.webp"/></item><item><title>জনতা ব্যাংকের টাকায় গরমিল, শাখা ব্যবস্থাপকসহ গ্রেপ্তার ৩</title><link>https://www.kalbela.com/country-news/75911</link><description>সিরাজগঞ্জে জনতা ব্যাংকের টাকা গরমিলের ঘটনায় ব্যাংকের শাখা ব্যবস্থাপকসহ তিনজনকে গ্রেপ্তার করেছে পুলিশ।

রোববার (২৪ মার্চ) জনতা ব্যাংকের বেলকুচির তামাই শাখা থেকে তাদের গ্রেপ্তার করা হয়। 

গ্রেপ্তার তিনজন হলেন- ব্যাংকের তামাই শাখার ব্যবস্থাপক আল আমিন শেখ, সহকারী শাখা ব্যবস্থাপক রেজাউল করিম ও কর্মকর্তা রাশেদুল হাসান।

সোমবার (২৫ মার্চ) দুপুরে বেলকুচি থানার ওসি আনিছুর রহমান কালবেলাকে এ তথ্য নিশ্চিত করেছেন ।

ওসি আনিছুর রহমান বলেন, আমরা জনতা ব্যাংকের ঊর্ধ্বতন কর্মকর্তার অভিযোগের পরিপ্রেক্ষিতে তিন কর্মকর্তাকে গ্রেপ্তার করেছি। তাদের আদালতে পাঠানো হয়েছে।

মামলা সূত্রে জানা গেছে, জনতা ব্যাংক তামাই শাখার ক্যাশ লেনদেনে সন্দেহ হলে গত রবিবার (২৪ মার্চ) লেনদেনের অডিট করা হয়। অডিট শেষে ক্যাশ ভোল্টে থাকা পাঁচ কোটি ২২ লাখ ৫০ হাজার টাকার হিসেবে গরমিল পাওয়া যায়।

এ সময় ব্যাংকের শাখা ব্যবস্থাপক, সহকারী ব্যবস্থাপক ও অফিসারের কাছে জানতে চাইলে কোনো সদুত্তর দিতে পারেননি। পরে তাদের বিরুদ্ধে বেলকুচি থানায় অভিযোগ করা হয়।</description><guid isPermaLink="false">https://www.kalbela.com/country-news/75911</guid><pubDate>Mon, 25 Mar 2024 17:01:44 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75911_1711363549.webp"/></item><item><title>নারায়ণগঞ্জে হত্যা মামলায় যুবকের মৃত্যুদণ্ড</title><link>https://www.kalbela.com/country-news/75907</link><description>নারায়ণগঞ্জে হত্যা মামলায় এক যুবকের মৃত্যুদণ্ড দিয়েছেন আদালত। একইসঙ্গে এক লাখ টাকা জরিমানা, অনাদায়ে ছয় মাসের কারাদণ্ড দেওয়া হয়েছে।

সোমবার (২৫ মার্চ) দুপুরে নারায়ণগঞ্জ অতিরিক্ত জেলা ও দায়রা জজ তৃতীয় আদালতের বিচারক মো. আমিনুল হক এই রায় ঘোষণা করেন।

মৃত্যুদণ্ডপ্রাপ্ত আসামি হলেন- সোনারগাঁ পৌরসভার ঋষিপাড়া এলাকার অপূর্ব চন্দ্র দাস। এ ছাড়া একই মামলায় অভিযোগ প্রমাণিত না হওয়ায় তিনজনকে খালাস দেওয়া হয়েছে। 

রাষ্ট্রপক্ষের আইনজীবী (পিপি) অ্যাডভোকেট সালাহ উদ্দিন সুইট কালবেলাকে এ তথ্য নিশ্চিত করেছেন।

তিনি বলেন, আসামি অপূর্ব পূর্ব শত্রুতার জেরে ফয়সাল আহম্মেদকে বাড়ি থেকে ডেকে এনে হত্যা করে। সাক্ষ্যপ্রমাণ শেষে আদালত আসামি অপূর্বকে মৃত্যুদণ্ড দিয়েছেন। এই মামলায় অভিযোগ প্রমাণিত না হওয়ায় তিনজনকে খালাস দেওয়া হয়েছে।

এজাহার সূত্রে জানা গেছে, ২০২২ সালের ২৬ জানুয়ারি সোনারগাঁয়ের বাঘমুছা ঋষিপাড়া এলাকায় পূর্ব শত্রুতার জেরে আসামি অপূর্ব চন্দ্ৰ দাস ফোন করে মো. ফয়সাল আহম্মেদকে ডেকে নিয়ে যায়।

পরে অপূর্বসহ আসামিরা ফয়সালকে শ্বাসরোধ করে হত্যা করে। ফয়সালের মরদেহ লাহাপাড়া এলাকার খালের মধ্যে ফেলে রাখে তারা। এ ঘটনায় নিহতের মামা মো. মানিক মিয়া বাদী হয়ে থানায় মামলা করেন।</description><guid isPermaLink="false">https://www.kalbela.com/country-news/75907</guid><pubDate>Mon, 25 Mar 2024 16:35:10 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75907_1711362497.webp"/></item><item><title>একসঙ্গে ইফতার করেন ৬ হাজার রোজাদার</title><link>https://www.kalbela.com/country-news/75904</link><description>প্রতিবছরের ন্যায় এ বছরও বিশাল ইফতার মাহফিল অনুষ্ঠিত হচ্ছে সাতক্ষীরার কালিগঞ্জের নলতা শরীফে অবস্থিত হজরত খানবাহাদুর আহছানউল্লা (র.)-এর মাজার প্রাঙ্গণে। নলতা কেন্দ্রীয় আহছানিয়া মিশনের সভাপতি ও সাতক্ষীরা-৩ আসনের সংসদ সদস্য অধ্যাপক ডা. আ ফ ম রুহুল হক এমপির নির্দেশনায় এবং কেন্দ্রীয় আহছানিয়া মিশনের ব্যবস্থাপনায় এ ইফতার মাহফিলের আয়োজন করা হয়। 

এখানে প্রায় ৬ হাজার রোজাদার একত্রে ইফতার করেন। সওয়াব হাসিলের জন্য বড় এ ইফতার মাহফিলে শরিক হতে দেশের বিভিন্ন অঞ্চল থেকে ইফতারের উদ্দেশ্যে নলতায় ছুটে আসেন রোজাদাররা। ধনী-গরিব নির্বিশিষে সব মানুষ ভেদাভেদ ভুলে এক কাতারে বসে ইফতার করেন। 

কেন্দ্রীয় আহছানিয়া মিশনের সদস আনিসুজ্জামান খোকন জানান, হজরত খানবাহাদুর আহ্ছানউল্লা (র.) ১৯৩৫ সালে নিজের হাতে নলতা কেন্দ্রীয় আহছানিয়া মিশন প্রতিষ্ঠা করেন। মিশন প্রতিষ্ঠার পর তিনি নিজেই প্রতিবছর রমজানে মাসব্যাপী এ ইফতার মাহফিলের আয়োজন করতেন। পরে এ ইফতার মাহফিলের পরিধি বেড়ে যায়।

১৯৫০ সাল থেকে প্রতিবছর বিশাল টিনের ছাউনি নির্মাণ করে রমজানে ইফতারের আয়োজন করে আসছেন নলতা কেন্দ্রীয় আহছানিয়া মিশন। ইফতার মাহফিলে সবাই একত্রে বসার জন্য আহছানউল্লা (রহ.)-এর মাজার প্রাঙ্গণে বিশাল টিনের ছাউনি নির্মাণ করা হয়। ইফতারসামগ্রী বিতরণের জন্য রয়েছে প্রায় আড়াই শ স্বেচ্ছাসেবক। ইফতারের তালিকায় থাকে ফিরনি, ডিম, চিড়া, ছোলা ভুনা, খেজুর, সিঙ্গাড়া ও কলা।

প্রতিদিন ১৫ মন দুধের ফিরনি তৈরি করা হয় এখানে। রোজাদারদের জন্য প্রতিদিন প্রায় ৬ হাজার প্লেট ইফতার প্রস্তুত করা হয়। এ ছাড়াও নলতা শরীফের আশপাশের এলাকার মসজিদ ও বাড়িতে পৌঁছে দেওয়া হয় এক থেকে দেড় হাজার রোজাদারের ইফতার। থাকে সুপেয় পানির বিশেষ ব্যবস্থা। দেশ-বিদেশের ভক্তগণ যৌথভাবে এ ইফতারের অর্থ জোগান দিয়ে থাকেন। ইফতারের পূর্বে প্রতিদিন ধর্মপ্রাণ মুসল্লিরা দেশ ও জাতির কল্যাণে বিশেষ মোনাজাতে অংশ নেন। ইফতার শেষে এই প্রাঙ্গণেই আদায় করা হয় মাগরিবের নামাজ।</description><guid isPermaLink="false">https://www.kalbela.com/country-news/75904</guid><pubDate>Mon, 25 Mar 2024 16:27:36 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75904_1711361915.webp"/></item><item><title>দৃষ্টিনন্দন মিঠাপুকুরের লাল মসজিদ, নজর কেড়েছে দর্শনার্থীদের</title><link>https://www.kalbela.com/country-news/75903</link><description>মোগল আমলের শেষদিকে নির্মাণ হওয়া লাল মসজিদ মিঠাপুকুর উপজেলার একটি প্রাচীন স্থাপনা। দৃষ্টিনন্দন এই স্থাপনা নজর কেড়েছে দর্শনার্থীদের। তাই এখানে প্রতিদিন ভিড় লেগেই থাকে। 

রংপুর-ঢাকা চারলেন মহাসড়কের মিঠাপুকুর উপজেলার গড়ের মাথা থেকে ৩০০ গজ পশ্চিমে ধানক্ষেতের মাঝে মসজিদটির অবস্থান। রংপুর মহানগরী থেকে ২৪ কিলোমিটার দক্ষিণে এবং ঢাকা থেকে এর দূরত্ব ৩০৮ কিলোমিটার। 

মসজিদের প্রবেশদ্বারে সাঁটানো তথ্য থেকে জানা যায়, ১৮০২ সালে শেখ মোহাম্মদ সাবেরের ছেলে শেখ মোহাম্মদ আসার এটি নির্মাণ করেন। মসজিদটির দৈর্ঘ্য ১১ দশমিক ৫৮ মিটার এবং প্রস্থ চার দশমিক ৪২ মিটার। মসজিদের চারপাশে কৃষিজমি। তারই মাঝে মসজিদ। নিরিবিলি পরিবেশে এই মসজিদে ইবাদতে মনে এনে দেয় ভিন্নরকম এক প্রশান্তি।

আরও জানা যায়, নির্মাণশৈলীতে এটিকে মোগল আমলের মসজিদ বলে মনে হয়। এর দেয়ালে আছে মোগল স্টাইলের আর্চ এবং কার্নিশ ও গম্বুজের গোড়ায় মারলন নকশা। তবে মসজিদের সমতল ছাদ ও এ দেশীয় সংস্কৃতির সাথে মিল রেখে সামনের চত্বরে ওঠার মুখে গড়া চৌচালা আকৃতির গেট সুলতানি আমলের নির্মাণশৈলীর কথা মনে করিয়ে দেয়। চার কোণায় পিলারের ওপর চারটি মিনার। মিনারগুলো আট কোণাকারে নির্মিত যা ছাদের কিছু ওপরে উঠে গম্বুজ আকৃতিতে শেষ হয়েছে। মসজিদের সবচেয়ে আকর্ষণীয় দিক হলো কন্দকারে নির্মিত সুবিশাল তিনটি গম্বুজ। 

এছাড়া জানা যায়, মসজিদের চারপাশে রয়েছে সুরম্য গেটসহ অনেক পুরোনো বাউন্ডারি দেয়াল। দেয়ালের অভ্যন্তরে রয়েছে খোলা আঙিনা। মসজিদে প্রবেশের জন্য রয়েছে কারুকার্যখচিত তিনটি প্রবেশপথ। প্রবেশপথের দুই পাশের পিলারের ওপরও রয়েছে ছোট দুটি মিনার। ভেতরে সামনের দরজা বরাবর পশ্চিম দেয়ালে রয়েছে তিনটি মেহরাব। সামনের অংশে রয়েছে দৃষ্টিনন্দন পোড়া মাটির কারুকাজ। মসজিদের পাশে রয়েছে প্রায় ২৫ একর আয়তনের বিশাল জলাশয়, যেটির নাম মিঠাপুকুর। মসজিদের ভেতরে সামনের দরজা বরাবর পশ্চিম দেয়ালে রয়েছে তিনটি মেহরাব।

মসজিদটির ইমাম মোজাম্মেল হক জানান, আমি এই মসজিদে দুই মাস ধরে নামাজ পড়াচ্ছি, আজানও দেই। আমাদের এই মসজিদটা অনেক পুরাতন। ভেতরে এক কাতারে ১৭-১৮ জন নামাজ পড়তে পারে। প্রতি ওয়াক্তে ভেতর ও বাইরে মিলিয়ে ৩০-৪০ জন নামাজ পড়ে এখানে। আর বারান্দায় পাঁচ কাতারে নামাজের ব্যবস্থা রয়েছে। তবে বৃষ্টির দিনে বৃষ্টি আর রোদে নামাজ পড়তে কষ্ট হয় মুসল্লিদের।

মসজিদ কমিটির সভাপতি এমদাদুল হক জানান, প্রাচীন মসজিদটিতে কয়েক বছর ধরে সংস্কারের কাজ হয়নি। চার-পাঁচ বছর আগে সরকারি অর্থায়নে মসজিদটির মূল নকশা, আকার ও বৈশিষ্ট্য ঠিক রেখে কিছু সংস্কার করা হয়েছে। এ মসজিদটি কারও মতে ১৮০২ খ্রিষ্টাব্দে আবার কেউ কেউ বলছে এরও আগে এটি নির্মিত হয়েছে। তবে মসজিদে সাঁটানো তথ্য অনুযায়ী এটি ২১৩ বছরের পুরাতন স্থাপনা।

প্রত্নতত্ত্ব অধিদপ্তরের তালিকাভুক্ত এ দৃষ্টিনন্দন মসজিদটি প্রাচীনকাল থেকে মিঠাপুকুরকে ইসলামী জনপদ হিসেবে পরিচিত করে তুলেছে।</description><guid isPermaLink="false">https://www.kalbela.com/country-news/75903</guid><pubDate>Mon, 25 Mar 2024 16:26:26 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75903_1711361862.webp"/></item><item><title>সুবর্ণচরে আগ্নেয়াস্ত্রসহ গ্রেপ্তার সাবেক ইউপি সদস্য</title><link>https://www.kalbela.com/country-news/75899</link><description>নোয়াখালীর সুবর্ণচরে মো. জসিম রায়হান ওরফে রানা (৫০) নামে এক সাবেক ইউপি সদস্যকে গ্রেপ্তার করেছে পুলিশ।

সোমবার (২৫ মার্চ) ভোরে উপজেলার চরজুবলী ইউনিয়নের পশ্চিম চরজুবলী গ্রাম থেকে তাকে গ্রেপ্তার করা হয়।

জসিম রায়হান ওরফে রানা চরজুবলী ইউনিয়নের ৯নং ওয়ার্ডের সাবেক ইউপি সদস্য ও চরমহিউদ্দিন গ্রামের মৃত আব্দুল খালেকের ছেলে।

পুলিশ সূত্রে জানা যায়, জসিম রায়হান ওরফে রানা দীর্ঘদিন ধরে মানুষের জমি দখল করে আসছে। এ ছাড়া তার বিরুদ্ধে আরও একাধিক অভিযোগ রয়েছে। সোমবার ভোরে বিশেষ অভিযান পরিচালনা করে তাকে গ্রেপ্তার করে চর জব্বর থানা পুলিশ। এ সময় তার শয়নকক্ষ থেকে একটি দেশীয় তৈরি এলজি, চার রাউন্ড কার্তুজ ও একটি লোহার তৈরি ধারালো লম্বা দা জব্দ করা হয়।

এদিকে পুলিশের বিরুদ্ধে অস্ত্রসহ ফাঁসানোর অভিযোগ করেছেন জসিম রায়হান ওরফে রানার স্ত্রী লাইলী বেগম পলি। তিনি বলেন, পুলিশ আমাদের বাসায় এসে আমার স্বামীকে গ্রেপ্তার করেছে। তার কাছে কোনো অস্ত্র ছিল না। পুলিশ অস্ত্র দেখিয়ে তাকে গ্রেপ্তার করেছে। আমি এর প্রতিবাদ জানাচ্ছি।

চর জব্বর থানা ওসি মো. রফিকুল ইসলাম  বলেন, সাধারণ মানুষের উপস্থিতিতে আগ্নেয়াস্ত্র জব্দ করা হয়েছে। আমাদের কাছে সেই ভিডিও প্রমাণ আছে। আজ দুপুরে তাকে চিফ জুডিশিয়াল ম্যাজিস্ট্রেট আদালতে সোপর্দ করা হবে।</description><guid isPermaLink="false">https://www.kalbela.com/country-news/75899</guid><pubDate>Mon, 25 Mar 2024 16:03:49 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75899_1711360851.webp"/></item><item><title>রাবির ভর্তি পরীক্ষায় ছেলে চতুর্থ, অন্ধকার দেখছেন দিনমজুর আব্দুস সালাম</title><link>https://www.kalbela.com/country-news/75896</link><description>অভাব আর অনটনের সংসার। পরিবারে একমাত্র উপার্জনক্ষম ব্যক্তি অটোরিকশাচালক বাবা। তিন ভাইবোনের মধ্যে সবার ছোট রিয়াদ ইসলাম। পড়ালেখায় আগ্রহী থাকলেও অভাবের কারণে বেশি দূর এগোতে পারেনি তার বড় ভাই। বোনের বিয়ে হয়েছে অনেক আগেই।

দুঃখ-কষ্টের সংসারে রিয়াদই এখন বাবা-মায়ের একমাত্র আশার আলো। আর তাই দিনরাত এক করে অটোরিকশা চালিয়ে ছেলেকে মানুষের মতো মানুষ হিসেবে গড়ে তুলতে হাড়ভাঙ্গা পরিশ্রম করেই চলছেন দরিদ্র বাবা। ছেলেকে উচ্চশিক্ষায় শিক্ষিত করতে বুকে আশা বুনেছেন রিয়াদের বাবা-মা। 

রিয়াদ গাইবান্ধার পলাশবাড়ী উপজেলার ৫নং মহাদিপুর ইউনিয়নের ৪ নং ওয়ার্ডের দুর্গাপুর গ্রামের মো. আব্দুস সালাম ও মোছা. লাইজু বেগম দম্পতির ছোট ছেলে।

এদিকে রিয়াদও থেমে নেই। পড়ালেখায় ইতোমধ্যে সফলতার সাক্ষর রেখেছেন তিনি। স্কুল ও কলেজের গণ্ডি পেরিয়ে বিশ্ববিদ্যালয়ের ভর্তি পরীক্ষায় অংশ নেন। চতুর্থ স্থান অর্জন করেছেন রাজশাহী বিশ্ববিদ্যালয়ের ভর্তি পরীক্ষায়। ভর্তিযুদ্ধে এই সফলতার পরও চোখে অন্ধকার দেখছেন তিনি। কেননা বিশ্ববিদ্যালয়ে পড়া, খাতা-কলম, থাকা-খাওয়াসহ বড় অঙ্কের টাকা প্রয়োজন প্রতি মাসে। নানা খরচের টাকার জোগান কীভাবে আসবে তা ভেবে ভেঙে পড়েছেন রিয়াদ।   

দুশ্চিন্তায় অন্ধকার দেখছেন দিনমজুর পিতা। কীভাবে চালাবেন ছেলের বিশ্ববিদ্যালয়ের ব্যয়ভার তার কোনো কুলকিনারা খুঁজে পাচ্ছেন না তিনি। 

জানা যায়, কিছু আবাদী জমি থাকলেও ছেলের পড়ালেখার জন্য অনেক আগেই তা বন্ধক রাখেন আব্দুস সালাম। শুধু তাই নয়, পরিবারের সদস্যদের মুখে আহার জোটানো এবং ছেলের পড়ালেখার খরচ চালাতে অনেক সময় আত্মীয়স্বজন, ভাইবোনদের কাছেও হাত পাততে হয় তাকে। এমনকি বিভিন্ন এনজিও থেকে ঋণ গ্রহণ করেছেন তিনি। 

স্কুল-কলেজ ও কোচিং শিক্ষকদের কাছেও বাকি রেখেছেন রিয়াদের পড়ালেখার ফি। ঋণের বোঝা মাথায় নিয়েও সব বাধা-বিপত্তি আর লজ্জাকে উপেক্ষা করে ছেলের পড়ালেখা চালিয়ে নিতে পিছু হটেননি এই বাবা। কিন্তু বিশ্ববিদ্যালয়ে চান্স পাওয়ার পর তিনি কীভাবে এর ব্যয়ভার বহন করবেন তিনি এ চিন্তায় অস্থির হয়ে উঠেছেন তিনি।

রিয়াদ ইসলাম কালবেলাকে জানান, রাজশাহী বিশ্ববিদ্যালয়ের ভর্তি পরীক্ষায় প্রতিটি গ্রুপে ১৮ হাজার করে ৪টি গ্রুপে সর্বমোট ৭২ হাজার পরীক্ষার্থী অংশগ্রহণ করে। এর মধ্যে সে চতুর্থ স্থান অধিকার করে। শুধু তাই নয় সে ইতোমধ্যে ঢাকা বিশ্ববিদ্যালয়সহ অন্যান্য বিশ্ববিদ্যালয়ের বিভিন্ন পরীক্ষায় অংশগ্রহণ করেছেন। ভালো কিছু করতে পারলে বাবা-মায়ের দুঃখ-দুর্দশা লাঘব করতে, পাশাপাশি দেশের জন্য অবদান রাখতে চান রিয়াদ ইসলাম। 

রিয়াদের রাজশাহী বিশ্ববিদ্যালয়ে ভর্তি পরীক্ষার বিষয়টি ইতোমধ্যে এলাকায় ব্যাপক সাড়া জাগিয়েছে। সরকার ও বিত্তবানদের সহযোগিতা পেলে রিয়াদ ইসলাম দেশের জন্য ভালো কিছু বয়ে আনবে বলে মনে করেন এলাকাবাসী।</description><guid isPermaLink="false">https://www.kalbela.com/country-news/75896</guid><pubDate>Mon, 25 Mar 2024 15:51:07 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75896_1711359808.webp"/></item><item><title>মেধা ও যোগ্যতায় ১৮১ তরুণ-তরুণীর স্বপ্নপূরণ </title><link>https://www.kalbela.com/country-news/75894</link><description>মেধা ও যোগ্যতার ভিত্তিতে সম্প্রতি নঁওগা জেলার রাজস্ব প্রশাসন এবং পুলিশ কনস্টেবল পদে ১৮১ জন তরুণ-তরুণী নিয়োগ পেয়েছেন। প্রত্যেকেই সরকারি চাকরি নামক সোনার হরিণ পেয়েছে মেধার ভিত্তিতে। 

এ নিয়োগে কাজে আসেনি কোনো তদবির কিংবা অর্থের লেনদেন। স্বচ্ছতার ভিত্তিতে নিয়োগ প্রক্রিয়া সম্পন্ন করেছেন জেলা প্রশাসক গোলাম মওলা এবং পুলিশ সুপার মুহাম্মদ রাশিদুল হক।

নিয়োগে সুপারিশপ্রাপ্ত হয়েছেন অনেক দরিদ্র পরিবারের ছেলেমেয়ে। সরকারি চাকরি পেতে গেলে করতে হবে তদবির। গুনতে হবে লাখ লাখ টাকা। বিক্রি করতে হবে শেষ সম্বল। 

কিন্তু টাকা কিংবা সুপারিশে চাকরি হয় এমন চিন্তাধারাকে পাল্টে দিয়েছেন জেলা প্রশাসন ও পুলিশের দুই ঊর্ধ্বতন কর্মকর্তা। মেধার ভিত্তিতে সরকারি চাকরির এমন নিয়োগ প্রক্রিয়া সম্পন্ন করায় সাধুবাদ জানিয়েছে নওগাঁর সচেতন মহল।

নওগাঁ জেলা প্রশাসন সূত্রে জানা গেছে, জেলার রাজস্ব প্রশাসনে ১৫ ও ১৬তম গ্রেডে নয় ক্যাটাগরিতে ৩৭টি শূন্যপদে বিজ্ঞপ্তি প্রকাশ করে জেলা প্রশাসন। এতে ৬ হাজার ৭৭২ জন প্রার্থী আবেদন করে। লিখিত পরীক্ষায় ৩ হাজার ৪২ জন অংশগ্রহণ করে উত্তীর্ণ হয় ১০৬ জন। 

ব্যবহারিক ও মৌখিক পরীক্ষা শেষে চূড়ান্তভাবে ৩৩ জনকে সুপারিশ করা হয়। এ ছাড়া ২০তম গ্রেডে তিন ক্যাটাগরিতে ৮৩টি পদে লিখিত ও মৌখিক পরীক্ষা শেষে ৮৩ জনকে নিয়োগ দিতে সুপারিশ করে কর্তৃপক্ষ। 

নওগাঁ পুলিশ সুপারের কার্যালয় সূত্রে জানা গেছে, পুলিশ কনস্টেবল নিয়োগ প্রক্রিয়ায় অংশ নেয় দুই হাজার ২৩১ জন। প্রথম, দ্বিতীয় ও তৃতীয় ধাপের পরীক্ষা শেষে উত্তীর্ণ হয় ৫৪৫ জন। পরে চতুর্থ ধাপের লিখিত পরীক্ষায় ২২০ জন উত্তীর্ণ হয়। সেখান থেকে মৌখিক পরীক্ষা নিয়ে ৬৫ জনকে নিয়োগের জন্য সুপারিশ করা হয়।

জেলা প্রশাসক কার্যালয়ে অফিস সহায়ক পদে সুপারিশপ্রাপ্ত নওগাঁ সদর উপজেলার মাদ্রাসাপাড়ার মো. ছুফি উল্লাহ তানভীর কালবেলাকে বলেন, আমার মতো দরিদ্র ঘরের ছেলে টাকা ছাড়া মেধায় সরকারি চাকরি পাব তা কল্পনাও করিনি। জেলা প্রশাসক স্যারের প্রতি কৃতজ্ঞতা জানাই।

সদর উপজেলার হাঁপানিয়া ইউনিয়নের চকতাতারু গ্রামের শ্রাবন্তী বানু বলেন, ‘স্বপ্ন ছিল পুলিশে চাকরি করব। বান্ধু-বান্ধবদের কথায় ১২০ টাকা খরচ করে আবেদন করেছি। অনেকে বলেছিল, এসব নিয়োগে টাকা লাগে। এতে মন খারাপ হয়েছিল। কিন্তু মনোবল হারাইনি। সব পরীক্ষায় সফলতার সঙ্গে পাস করে সুপারিশপ্রাপ্ত হয়েছি। কোনো টাকা কিংবা সুপারিশের দরকার হয়নি।

পুলিশ সুপার (এসপি) মুহাম্মদ রাশিদুল হক বলেন, ‘নিয়োগে কিছু কিছু বিতর্ক থাকায় অনেক বড় চ্যালেঞ্জ ছিল। যারা নিয়োগ পেয়েছেন তারা সবাই নিজেদের যোগ্যতা ও মেধায় উত্তীর্ণ হয়েছে। সে জায়গা থেকে স্বচ্ছতার সহিত আমরা নিয়োগ প্রক্রিয়া সম্পন্ন করতে পেরেছি। 

তিনি বলেন, এখানে কোনো যোগাযোগ ও অর্থের লেনদেন হয়নি। বর্তমানে সরকারি চাকরি পাওয়ার ক্ষেত্রে পরিবর্তন এসেছে। এখন চাকরির ক্ষেত্রে মেধার মূল্যায়ন করা হয়।

নওগাঁর জেলা প্রশাসক গোলাম মওলা বলেন, আমি ভবিষ্যতে সাধারণ জনগণের চিন্তা করেছি। যে টাকা দিয়ে চাকরি নিবে, তার চিন্তা থাকবে কীভাবে টাকা তোলা যায়। এর প্রভাব পড়বে সাধারণ মানুষের ওপর। তাই নিয়োগ বিজ্ঞপ্তি দেওয়ার পর থেকে আমি প্রচার করেছি, শতভাগ স্বচ্ছতার সঙ্গে নিয়োগ দেওয়া হবে। 

তিনি বলেন, কেউ যেন প্রতারণার শিকার না হয় এবং তদবির না করে সে জন্য সবাইকে লেখাপড়া করার পরামর্শ দিয়েছি। আমি আমার কথা রেখেছি। কোনো অনিয়ম হতে দেইনি। কারও তদবির শুনি নাই। শতভাগ মেধার ভিত্তিতে নিয়োগ দেওয়া হয়েছে। সামনে আরও নিয়োগ আছে। সেটাও শতভাগ মেধার ভিত্তিতে নিয়োগ দেওয়া হবে।

জেলা প্রশাসক আরও বলেন, যদি কোনো ঝামেলা হয় তাহলে নিয়োগ প্রক্রিয়া বন্ধ থাকবে। শূন্য থাকবে পদ। তারপরও কোনো অনিয়ম করতে দিব না।</description><guid isPermaLink="false">https://www.kalbela.com/country-news/75894</guid><pubDate>Mon, 25 Mar 2024 15:34:22 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75894_1711358772.webp"/></item><item><title>সুন্দরবনে অবৈধ অনুপ্রবেশ করায় ২ জেলের কারাদণ্ড</title><link>https://www.kalbela.com/country-news/75892</link><description>সুন্দরবনে অবৈধভাবে মাছ শিকারের অভিযোগে দায়ের করা মামলায় দুই জেলেকে কারাগারে পাঠিয়েছেন আদালত। সোমবার (২৫ মার্চ) কয়রা সিনিয়র জুডিশিয়াল ম্যাজিস্ট্রেট আদালতের মাধ্যমে তাদের কারাগারে পাঠানো হয়।

এর আগে রোববার (২৪ মার্চ) সুন্দরবন পশ্চিম বন বিভাগের খুলনা রেঞ্জের কাশিয়াবাদ স্টেশনের বজবজা টহল ফাঁড়ির আওতাধীন সংরক্ষিত মুরালি খাল এলাকা থেকে তাদের আটক করে বনরক্ষীরা।

এ সময় তাদের কাছ থেকে ১টি নৌকা, কাঁকড়া ও মাছ ধরার সরঞ্জাম জব্দ করা হয়। আটক জেলেরা হলেন- বতুল বাজার এলাকার মো. হাছান (৩০) ও আবু রায়হান (২৪)।

সুন্দরবন পশ্চিম বন বিভাগের কাশিয়াবাদ স্টেশন কর্মকর্তা নির্মল কুমার মন্ডল বলেন, বজবজা টহল ফাঁড়ির আওতাধীন এলাকার মুরালি খালে অবৈধভাবে মাছ ধরার জন্য দুই জেলেকে আটক করা হয়। এ সময় নেকবত আলী নামের এক জেলে সুন্দরবনের গভীরে পালিয়ে যায়। আটক দুজনকে বন আইনে মামলা দায়ের করে জেল হাজতে পাঠানো হয়েছে।</description><guid isPermaLink="false">https://www.kalbela.com/country-news/75892</guid><pubDate>Mon, 25 Mar 2024 15:11:39 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75892_1711357891.webp"/></item><item><title>রাজশাহীতে ৩৫ কিশোরকে মুক্তি দিলেন আদালত</title><link>https://www.kalbela.com/country-news/75889</link><description>সংশোধনের জন্য প্রবেশনে থাকা ৩৫ কিশোর আর কোনো অপরাধে না জড়ানোয় তাদের হাতে ফুল ও জাতীয় পতাকা দিয়ে চূড়ান্ত মুক্তি দিয়েছেন রাজশাহীর শিশু আদালত-২। সোমবার (২৫ মার্চ) বেলা ১১টার দিকে আদালতে এই কিশোরদের মামলাগুলোর চূড়ান্ত শুনানি অনুষ্ঠিত হয়। এ সময় প্রবেশনে থাকার সময় সন্তোষজনক আচরণ থাকায় আদালতের বিচারক মুহা. হাসানুজ্জামান তাদের চূড়ান্ত মুক্তি দেন।

আদালত সূত্রে জানা গেছে, এসব কিশোরের কারও বিরুদ্ধে ছিল মারামারির অভিযোগ, কেউ ঘটিয়েছিল শ্লীলতাহানি। আবার মাদক সেবন কিংবা পরিবহনে চাঁদাবাজিতেও জড়িয়ে পড়েছিল কোনো কোনো কিশোর।

আদালতে অভিযোগ প্রমাণিত হলেও তাদের কারাগারে না পাঠিয়ে প্রবেশনের মাধ্যমে সংশোধনের সুযোগ দিয়েছিলেন আদালত। এ জন্য বই পড়া, বাবা-মায়ের সঙ্গে ভালো ব্যবহার, অভিযোগকারীর সঙ্গে বিরোধ নিষ্পত্তিসহ বেশকিছু শর্তও দেওয়া হয়েছিল।

জেলা প্রবেশন কর্মকর্তা মো. মনিরুজ্জামান জানান, শিশু আইন-২০১৩ শিশুদের সর্বোচ্চ স্বার্থ সংরক্ষণ করেছে। এই আইনের ৪৮ ধারায় শিশুদের অপরাধের জন্য তাদের কারাগারে না পাঠিয়ে বিকল্প বিরোধ নিষ্পত্তির সুযোগ আছে। এ আইনের ৩৭ ধারায় অভিযুক্ত শিশু ও অভিযোগকারী পক্ষের সঙ্গে আলোচনার সুযোগ রয়েছে প্রবেশন কর্মকর্তার। সে আইন অনুযায়ী অভিযোগকারীর সঙ্গে শিশুদের বিকল্প বিরোধ নিষ্পত্তি করা হয়েছে।

আদালত এই কিশোরদের কারাগারে না পাঠিয়ে সংশোধনের জন্য প্রবেশন কর্মকর্তার তত্ত্বাবধানে বিভিন্ন মেয়াদে প্রবেশন দিয়েছিলেন।

বাড়িতে থেকে তাদের বই পড়া, বাবা-মায়ের সঙ্গে সুন্দর আচরণ, একই অপরাধ আবার না করা কিংবা কোনো অপরাধেই না জড়ানোসহ বেশ কিছু শর্ত দেওয়া হয়েছিল।

প্রবেশন কর্মকর্তা দুই মাস পর পর তাদের কার্যক্রমের ওপর আদালতে প্রতিবেদন দিয়েছেন। এমন তিনটি প্রতিবেদনের পর প্রবেশন কর্মকর্তা একটি চূড়ান্ত প্রতিবেদন দিয়েছেন। সেই প্রতিবেদনের ওপর শুনানি করে শিশুদের চূড়ান্ত মুক্তি দেওয়া হয়।

আদালত থেকে বের হওয়ার সময় আদালতের পক্ষে রাষ্ট্রপক্ষের আইনজীবী শামসুন্নাহার মুক্তি ও জেলা প্রবেশন কর্মকর্তা মো. মনিরুজ্জামান তাদের হাতে একটি করে গোলাপ ও রজনীগন্ধা ফুল তুলে দেন। এ ছাড়া তাদের একটি করে কাগজের জাতীয় পতাকা দেওয়া হয়। আদালতের এমন উপহার পেয়ে তারা খুশিমনে বাবা-মায়ের সঙ্গে বাড়ি ফেরে তারা।</description><guid isPermaLink="false">https://www.kalbela.com/country-news/75889</guid><pubDate>Mon, 25 Mar 2024 15:40:57 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75889_1711356782.webp"/></item><item><title>নারায়ণগঞ্জে টেনশন ও ডেভিল এক্সো গ্রুপের ১৭ সদস্য আটক</title><link>https://www.kalbela.com/country-news/75888</link><description>নারায়ণগঞ্জের সিদ্ধিরগঞ্জে আতংক সৃষ্টিকারী টেনশন গ্রুপের ৬ জন এবং ডেভিল এক্সো গ্রুপের ১১ জনসহ মোট ১৭ জন কিশোর গ্যাং সদস্যকে গ্রেপ্তার করেছে র‍্যাব। রোববার (২৪ মার্চ)  রাতে সিদ্ধিরগঞ্জের মিজমিজি এলাকা থেকে তাদের আটক করা হয়। 

আটকরা হলেন, টেনশন গ্রুপের লিডার নারায়ণগঞ্জের সিদ্ধিরগঞ্জের মিজমিজি এলাকার শফিকুল ইসলামের ছেলে রাইসুল ইসলাম সীমান্ত (২২), সিদ্ধিরগঞ্জ পুল এলাকার মো. তাজুল ইসলামের ছেলে আরিফুল ইসলাম (২৬), সানারপাড় এলাকার আ. রহমানের ছেলে মো. হুমায়ুন হোসেন (২৪), মিজমিজি নাদা পাড়া এলাকার মো. আমিন উদ্দিনের ছেলে মো. সাজ্জাদ হোসেন (২৬), নারায়ণগঞ্জের বন্ধরের লাঙ্গলবন্দ এলাকার খোকন শেখের ছেলে মো. রাব্বি (২৫), সিদ্ধিরগঞ্জের হিরাঝিল এলাকার মনিরুল ইসলামের ছেলে প্রিতম রোবায়েতি ইসফাক (২৯), ডেভিল এক্সো গ্রুপের লিডার সিদ্ধিরগঞ্জের মিজমিজি এলাকার শফিকুল ইসলাম শফিকের ছেলে মো. সারিব (১৯), একই এলাকার হারুনের ছেলে মো. আশিক (১৯), দেলোয়ার হোসেনের ছেলে মো. নাঈম (১৯), আজাদ শিকদারের ছেলে মো. তুহিন হোসেন (১৮), খন্দকার মোহাম্মদ নুরুল্লাহর ছেলে রোসমান (১৯), বাক্কির ছেলে মো. শাহাদৎ (১৯), তাজুল ইসলামের ছেলে মো. সৌরভ (২০), নুর নবীর ছেলে মো. মাহিন (২০), ইমান আলীর ছেলে মো. তুষার (২০), নবীর হোসেনের ছেলে মো. সৌরভ (১৯), আনোয়ার হোসেনের ছেলে মো. আরিফ (১৯)।

সোমবার (২৫ মার্চ) দুপুরে র‍্যাব-১১ এর সদর দপ্তরে আয়োজিত এক সংবাদ সম্মেলনে বিষয়টি নিশ্চিত করেন র‍্যাব-১১ এর উপ-অধিনায়ক মেজর সানরিয়া চৌধুরী। 

সংবাদ সম্মেলনে র‍্যাব-১১ এই কর্মকর্তা জানায়, গত বছরের ৩১ আগস্ট, ৫ ও ৬ সেপ্টেম্বর নাসিক এলাকায় মধ্যরাতে পরিচিত গ্যাং টেনশন গ্রুপের নেতা সীমান্ত ও তার বাহিনীর সদস্যরা বিভিন্ন বসতবাড়িতে হামলা, ভাঙচুর ও লুটপাট চালায়। এ ছাড়াও তাদের সক্রিয় এলাকায় উঠতি বয়সি ছাত্রদের টার্গেট করে মাদকদ্রব্য সেবনে প্ররোচিত করে তাদের গ্রুপে যোগদান করিয়ে এলাকায় বিশৃঙ্খলার মাধ্যমে আতঙ্ক সৃষ্টি করে। গ্রেপ্তার টেনশন গ্রুপ ও ডেভিল এক্সো গ্রুপের আসামিদের জিজ্ঞাসাবাদে জানা যায় যে, রাইসুল ইসলাম সীমান্ত টেনশন গ্রুপের দলনেতা এবং মো. সারিব ডেভিল এক্সো গ্রুপের দলনেতা। গ্রেপ্তার আসামিরা রাস্তায় চলাচলরত জনগণের মালামাল ছিনতাই, বিভিন্ন ব্যবসা-প্রতিষ্ঠান, মালবাহী ও যাত্রীবাহী পরিবহণে নিয়মিতভাবে ছিনতাই ও চাঁদাবাজি করে থাকে। আসামিরা বিভিন্ন দেশীয় অস্ত্রশস্ত্র নিয়ে পরিকল্পিতভাবে দলবদ্ধ হয়ে শক্তির মহড়া বা দাপট প্রদর্শন করে জনমনে ভয়ভীতি বা ত্রাস সৃষ্টি করে। এলাকাবাসী তাদের হিংস্রতা, অত্যাচার ও নির্যাতনের ভয়ে প্রতিবাদ করতে সাহস পায় না।

র‍্যাব আরও জানায়, টেনশন গ্রুপের দলনেতা রাইসুল ইসলাম সীমান্ত (২২) এবং সদস্য মো. প্রিতম রোবায়েতি ইসফাক (২৯) ও ডেভিল এক্সো গ্রুপের সদস্য মো. আশিক (১৯) ও মো. নাঈম (১৯) বিরুদ্ধে সিদ্ধিরগঞ্জ থানায় হত্যা, ধর্ষণসহ একাধিক মামলা রয়েছে। তাদের বিরুদ্ধে পরবর্তী আইনানুগ ব্যবস্থা প্রক্রিয়াধীন।</description><guid isPermaLink="false">https://www.kalbela.com/country-news/75888</guid><pubDate>Mon, 25 Mar 2024 15:11:58 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75888_1711356297.webp"/></item><item><title>এবার ময়মনসিংহে ভর্তুকি মূল্যে গরুর মাংস বিক্রি শুরু</title><link>https://www.kalbela.com/country-news/75884</link><description>রমজান উপলক্ষে এবার নিম্নআয়ের মানুষের জন্য ৫৫০ টাকায় গরুর মাংস বিক্রির কার্যক্রম শুরু করেছে ময়মনসিংহ সিটি করপোরেশন।
সোমবার (২৫ মার্চ) বেলা ১১টায় এ কার্যক্রমের উদ্বোধন করেন সিটি করপোরেশনের প্রধান নির্বাহী কর্মকতা মো. ইউসুফ আলী।

এর আগে রমজান উপলক্ষে নিম্নআয়ের মানুষের জন্য ৫৫০ টাকায় গরুর মাংস ও ডিমের ডজন ১০০ টাকায় বিক্রির কার্যক্রম শুরু করে ময়মনসিংহ জেলা প্রশাসন।

সিটি করপোরেশন জানায়, সপ্তাহে দু-দিন সোম ও মঙ্গলবার টাউন হল মাঠের সামনে গরুর মাংস ৫৫০ টাকায় বিক্রি করা হবে। একজন ব্যক্তি এক কেজি মাংস কিনতে পারবেন।

সিটির প্রধান নির্বাহী কর্মকতা মো. ইউসুফ আলী কালবেলাকে বলেন, রমজান উপলক্ষে নিম্নআয়ের মানুষের কথা বিবেচনা করে গরুর মাংস ৫৫০ টাকায় বিক্রি করা হচ্ছে। চাহিদা থাকলে ঈদ পর্যন্ত এই কার্যক্রম চলমান থাকবে। প্রথম দিনে ২৭২ জন ব্যক্তির কাছে গরুর মাংস বিক্রি করা হয়েছে। একজন ব্যক্তি এক কেজি মাংস কিনতে পারবেন।

মাংস নিতে আসা ক্রেতা রবিউল ইসলাম বলেন, এখানে আমাদের চোখের সামনে গরু জবাই করা হয়। আর সেই গরুর মাংস ৫৫০ টাকায় বিক্রি হচ্ছে। বাজারে গরুর মাংস ৭৫০ টাকা। কম দামে বিক্রি করায় আমাদের মতো নিম্নআয়ের মানুষের জন্য অনেক উপকার হলো।

রাবেয়া আক্তার নামে এক নারী বলেন, আমরা মাসেও এক কেজি গরুর মাংস কিনতে সাহস পাই না। আজকে কেজিতে ২০০ টাকা কম পেয়েছি। এই কার্যক্রম রমজান মাসজুড়ে অব্যাহত রাখার দাবি জানাই।</description><guid isPermaLink="false">https://www.kalbela.com/country-news/75884</guid><pubDate>Mon, 25 Mar 2024 14:59:49 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75884_1711354733.webp"/></item><item><title>কয়রায় গণহত্যা দিবস পালন</title><link>https://www.kalbela.com/country-news/75883</link><description>খুলনার কয়রা উপজেলা প্রশাসনের উদ্যোগে ২৫ মার্চ গণহত্যা দিবস পালন উপলক্ষে আলোচনা ও স্মরণসভা অনুষ্ঠিত হয়েছে। সোমবার (২৫ মার্চ) সকাল ১০টার দিকে উপজেলা পরিষদের সম্মেলনকক্ষে এ সভা অনুষ্ঠিত হয়।

এ সময় উপজেলা নির্বাহী কর্মকর্তা (ইউএনও) বিএম তারিক-উজ-জামানের সভাপতিত্বে ও শিক্ষক এস এম নুরুল আমিন নাহিনের পরিচালনায় বক্তব্য রাখেন উপজেলা কৃষি কর্মকর্তা মো. আব্দুল্যাহ আল মামুন, প্রাণিসম্পদ অফিসার ডা. মুস্তাইন বিল্যাহ, কয়রা থানার ওসি (তদন্ত) মো. টিপু সুলতান, প্রকল্প বাস্তবায়ন কর্মকর্তা মো. মামুনার রশিদ, মাধ্যমিক শিক্ষা কর্মকর্তা মো. আবুল কালাম আজাদ, শিক্ষা কর্মকর্তা তপন কুমার বর্মন, প্রধান শিক্ষক এস এম খায়রুল আলম, শিক্ষার্থী মৃদ মন্ডল, তানিয়া সুলতানা ইতি প্রমুখ।</description><guid isPermaLink="false">https://www.kalbela.com/country-news/75883</guid><pubDate>Mon, 25 Mar 2024 14:25:03 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75883_1711354343.webp"/></item><item><title>শেখ হাসিনা সেনানিবাসে চলছে সমরাস্ত্র প্রদর্শনী</title><link>https://www.kalbela.com/country-news/75879</link><description>পটুয়াখালীর লেবুখালী শেখ হাসিনা সেনানিবাসে সাত দিনব্যাপী সমরাস্ত্র প্রদর্শনী শুরু হয়েছে। রোববার (২৪ মার্চ) সকালে প্রদর্শনীর উদ্বোধন করেন বাংলাদেশ সেনাবাহিনীর ৭ পদাতিক ডিভিশনের জেনারেল অফিসার কমান্ডিং ও এরিয়া কমান্ডার মেজর জেনারেল আবদুল কাইয়ুম মোল্লা। পরে তিনি প্রদর্শনীর স্টলগুলো পরিদর্শন করেন।

মেজর জেনারেল আবদুল কাইয়ুম মোল্লা বলেন, ‘শেখ হাসিনা সেনানিবাস বর্তমানে সেনাবাহিনীকে অস্ত্রশস্ত্রে আরও আধুনিক করেছে।’

এ সময় বিশেষ অতিথি হিসেবে উপস্থিত ছিলেন সরকারের পানিসম্পদ মন্ত্রণালয়ের প্রতিমন্ত্রী জাহিদ ফারুক। এ ছাড়া বরিশাল ও পটুয়াখালীর জেলা প্রশাসক, র‌্যাব ৮ এর সিইওসহ সামরিক কর্মকর্তা, পটুয়াখালী ও বরিশাল জেলার অসামরিক প্রশাসনের ঊর্ধ্বতন কর্মকর্তারা উপস্থিত ছিলেন।

পটুয়াখালীর শেখ হাসিনা সেনানিবাসের এই সমরাস্ত্র প্রদর্শনী চলবে আগামী ৩০ মার্চ পর্যন্ত। প্রতিদিন বেলা ১১টা থেকে বিকেল ৪টা পর্যন্ত জনসাধারণের জন্য এ প্রদর্শনী উন্মুক্ত থাকবে।

প্রথমবারের মতো বরিশাল এরিয়ায় এ প্রদর্শনীর আয়োজন করেছে বাংলাদেশ সেনাবাহিনী। প্রদর্শনীতে বাংলাদেশ সেনাবাহিনীর বিভিন্ন আর্মস এবং সার্ভিলেন্সের কার্যক্রম, মহান মুক্তিযুদ্ধ, শেখ হাসিনা সেনানিবাসের সংক্ষিপ্ত ইতিহাস, দেশ ও জাতি গঠনে সেনাবাহিনীর ভূমিকা, জাতিসংঘ শান্তিরক্ষা মিশনে বাংলাদেশ সেনাবাহিনীর গৌরবোজ্জ্বল ইতিহাস ও সাফল্য এবং সেনাবাহিনীতে ব্যবহৃত বিভিন্ন ধরনের অস্ত্র প্রদর্শন করা হয়েছে।</description><guid isPermaLink="false">https://www.kalbela.com/country-news/75879</guid><pubDate>Mon, 25 Mar 2024 14:36:11 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75879_1711353656.webp"/></item><item><title>কাপ্তাই হ্রদে পানির অভাবে কমে গেছে বিদ্যুৎ উৎপাদন</title><link>https://www.kalbela.com/country-news/75877</link><description>দীর্ঘদিন বৃষ্টি না হওয়ার কারণে ও পলিমাটি জমে যাওয়ায় রাঙামাটির কাপ্তাই হ্রদে পানির স্তর কমে গেছে। ফলে পানির অভাবে দেশের একমাত্র কাপ্তাই জলবিদ্যুৎ কেন্দ্রের উৎপাদন সর্বনিম্ম পর্যায়ে চলে এসেছে। হ্রদে পানির কমে যাওয়ায় একদিকে যেমন বিদ্যুৎ উৎপাদন ব্যাহত হচ্ছে তেমনি হ্রদের ওপর নির্ভরশীল মানুষের ভোগান্তিও বৃদ্ধি পেয়েছে।

বর্তমানে বিদ্যুৎকেন্দ্রের পাঁচ ইউনিটের মধ্যে মাত্র এক ইউনিট দিয়ে দৈনিক ৩০ মেগাওয়াট বিদ্যুৎ উৎপাদন হচ্ছে। পানির অভাবে বন্ধ রয়েছে চার ইউনিট। সবগুলো ইউনিট সচল থাকলে ২৪০ মেগাওয়াট বিদ্যুৎ উৎপাদন করা সম্ভব হয়। 

বিদ্যুৎকেন্দ্র সূত্রে জানা গেছে, কাপ্তাই হ্রদে পানির পরিমাণ রুলকার্ভ অনুযায়ী ৯০ ফুট মিন সি লেভেল (এমএসএল) থাকার কথা থাকলেও পানি রয়েছে ৮০ ফুট মিন সি লেভেল। রুলকার্ভের পরিমাপ অনুযায়ী কাপ্তাই হ্রদে ১০ ফুট পানি কম রয়েছে। বিদ্যুৎকেন্দ্রের পাঁচ ইউনিট উৎপাদনের জন্য সক্ষম হলেও পানির অভাবে বিদ্যুৎ উৎপাদন ব্যহত হচ্ছে। ভারী বৃষ্টিপাত না হলে পানি বাড়ার সম্ভাবনা নেই। ফলে পানি স্বল্পতায় সবগুলো ইউনিট চালু করে বিদ্যুৎ উৎপাদন করা সম্ভব হবে না।

কাপ্তাই জলবিদ্যুৎ কেন্দ্রের ব্যবস্থাপক এটিএম আব্দুজ্জাহের বলেন, দীর্ঘদিন বৃষ্টি না হওয়ার কারণে কাপ্তাই হ্রদের পানির স্তর কমে গেছে। বর্তমানে এক ইউনিট দিয়ে দৈনিক ৩০ মেগাওয়াট বিদ্যুৎ উৎপাদন হচ্ছে। তবে সামনে বৃষ্টি হলে এবং হ্রদের পানির পরিমাণ বাড়লে বিদ্যুৎ উৎপাদনও বৃদ্ধি পাবে।

পানি কমে যাওয়ায় নৌ চলাচল ব্যাহত হচ্ছে। হ্রদের সঙ্গে সংশ্লিষ্ট কয়েকটি উপজেলার সঙ্গে নৌপথে যোগাযোগ বিচ্ছিন্ন হওয়ার আশঙ্কা করছেন স্থানীয়রা। হ্রদের বিভিন্ন স্থানে জেগে ওঠা চরের কারণে নৌ চলাচল বাধাগ্রস্ত হচ্ছে। বেশকিছু অংশে পলিমাটি ভরাট হওয়ায় দেখা দিয়েছে নাব্যসংকট।

কাপ্তাই হ্রদে ইঞ্জিনচালিত বোট চালিয়ে জীবিকা নির্বাহ করেন মো. সামশুল আলম, রতন দাশসহ অনেকে। বোটচালক সামশুল আলম বলেন, বছরের এই মৌসুমে কাপ্তাই হ্রদে পানির পরিমাণ কমলে আমাদের ভোগান্তি বেড়ে যায়। হ্রদের বিভিন্ন স্থানে ডুবোচরে বোট আটকে যায়। এতে নৌ চলাচল বাধাগ্রস্ত হয়।

তিনি আরও বলেন, বোটের তেল খরচও বেশি লাগে। গন্তব্যে পৌঁছাতে সময়ও লাগে বেশি। এ ছাড়া পাহাড়ের দুর্গম অঞ্চল থেকে নৌযোগে বিভিন্ন কৃষিপণ্য আনতে হয়। চলাচল বিঘ্নিত হলে এই ফসল নষ্ট হয়ে কৃষকের অনেক ক্ষতি হয়। বৃষ্টিপাত না হলে এই ভোগান্তি আরও বাড়বে।

স্থানীয় বাসিন্দা সুমেচিং মারমা বলেন, ভারী বৃষ্টিপাত না হওয়া পর্যন্ত কাপ্তাই হ্রদে পানি বাড়ার কোনো সম্ভাবনা নেই। হ্রদে ড্রেজিং করা প্রয়োজন। এতে হ্রদের গভীরতা বাড়বে। ফলে সমস্যা থেকে কিছুটা সমাধান পাওয়া যাবে।

ষাটের দশকে বিদ্যুৎ উৎপাদনের জন্য কাপ্তাই বাঁধ তৈরি করা হয় নির্মাণ করা হয় দেশের একমাত্র জলবিদ্যুৎ কেন্দ্র। শুরুতে দুই ইউনিট নিয়ে শুরু হলেও বর্তমানে পাঁচটি ইউনিটে প্রতিদিন ২৪০ মেগাওয়াট বিদ্যুৎ উৎপাদনের সক্ষমতা রয়েছে। জ্বালানি ছাড়া কাপ্তাই হ্রদের পানি ব্যবহার করে কেন্দ্রটি দেশের সবচেয়ে কম দামে বিদ্যুৎ উৎপাদন করে।</description><guid isPermaLink="false">https://www.kalbela.com/country-news/75877</guid><pubDate>Mon, 25 Mar 2024 14:10:07 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75877_1711352587.webp"/></item><item><title>চলন্ত পিকআপে হঠাৎ আগুন, চালক লাপাত্তা</title><link>https://www.kalbela.com/country-news/75876</link><description>কিশোরগঞ্জে মালামাল ভর্তি চলন্ত পিকআপে আগুন লেগেছে। সোমবার (২৫ মার্চ) দুপুর ১২টার দিকে শহরের নগুয়া বাসস্ট্যান্ড এলাকায় এ ঘটনা ঘটে। পরে ফায়ার সার্ভিসের কর্মীরা এসে আগুন নেভান। এ ঘটনার পর গাড়ির চালকের হদিস মেলেনি।

প্রত্যক্ষদর্শীরা জানান, পিকআপটিতে হঠাৎ আগুন লাগে। এলাকাবাসী ৯৯৯ নম্বরে কল দিলে ফায়ার সার্ভিসের সহায়তা চান। পরে তারা এসে আগুন নেভান। ততক্ষণে পিকআপে প্লাস্টিকের পাইপ, গ্যাসের চুলা ও অন্যান্য মালামাল পুড়ে যায়। 

কিশোরগঞ্জ ফায়ার সার্ভিসের স্টেশন অফিস আবুজর গিফারী বলেন, ‘৯৯৯-এ কল পেয়ে ঘটনাস্থলে আসি। তখন বলা হয়েছিল, আশপাশে পুকুর রয়েছে। এসে দেখি নেই। পরে অফিস থেকে পানি রিজার্ভের বড় গাড়ি এনে আগুন নিয়ন্ত্রণে আনি। আশপাশে পুকুর বা পানির ব্যবস্থা না থাকায় আগুন নিয়ন্ত্রণে বেগ পোহাতে হয়েছে।’

তিনি আরও বলেন, ‘ধারণা করা হচ্ছে, গড়িটি সিএনজিচালিত হওয়ায় গ্যাস লিকেজ থেকে আগুনের সূত্রপাত ঘটেছে। গাড়ির চালক বা গাড়ির সঙ্গে সংশ্লিষ্ট কাউকে পাওয়া যায়নি। তাই ক্ষয়ক্ষতির পরিমাণ বলা সম্ভব হচ্ছে না।’</description><guid isPermaLink="false">https://www.kalbela.com/country-news/75876</guid><pubDate>Mon, 25 Mar 2024 14:29:01 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75876_1711352547.webp"/></item><item><title>শিক্ষিকার প্রেমে ফাঁসলেন আমেরিকা প্রবাসী, খোয়ালেন লাখ লাখ টাকা</title><link>https://www.kalbela.com/country-news/75874</link><description>বিয়ের প্রলোভনে প্রেমের সম্পর্ক করে আমেরিকান প্রবাসীর ৩০ লাখ টাকা আত্মসাৎ করার অভিযোগ উঠেছে সুনামগঞ্জের তাহিরপুর উপজেলার এক শিক্ষিকার বিরুদ্ধে। উন্নত জীবনের আশায় এই শিক্ষিকা ওই প্রবাসী যুবকের সঙ্গে অনৈতিক সম্পর্কে জড়িয়ে পড়েন। বিভিন্ন সময় বিভিন্নভাবে এই প্রবাসীর কাছ থেকে নেওয়া টাকা দিয়ে নিজ বাড়িতে গড়ে তোলেন ১৫-২০ লাখ টাকা ব্যয়ে একটি  বিসাবহুল বাড়ি।

অভিযুক্ত শিক্ষিকার নাম তাহেরা আক্তার (২৬)। তিনি সুনামগঞ্জের তাহিরপুর উপজেলার বসিন্দা এবং রাছি নগর মাহমুদপুর সরকারি প্রাথমিক বিদ্যালয়ের সহকারী শিক্ষক পদে কর্মরত। আর ভুক্তভোগীর আমেরিকান প্রবাসীর নাম নজরুল ইসলাম।

একপর্যায়ে তাহেরা আমেরিকায় থিতু হওয়ার স্বপ্ন দেখেন। এ কারণে তিনি তার নামে দুটি পাসপোর্ট করেছেন বলে জানা গেছে। সেখানে যাওয়ার জন্য প্রবাসীর টাকায় আইইএলটিএস সম্পন্ন করেন। 

আমেরিকান প্রবাসী নজরুল ইসলাম জানান, তাহেরা আমাকে বিয়ে করার কথা বলে মিথ্যা ভালোবাসার অভিনয় করে। বিভিন্ন সময়ে আমার কাছ থেকে লাখ লাখ টাকা নেয়। আমি তাকে ভালোবেসে সরল মনে দামি আইফোন, দামি জিনিসপত্রসহ অনেক কিছু দিয়েছি। কিন্তু সে আমার সঙ্গে সম্পর্ক থাকাকালে একাধিক ছেলের সঙ্গেও সম্পর্ক গড়ে তোলে। এক পর্যায়ে সে গোপনে বিয়ে করে নেয়। সে আমার কাছ থেকে তার বোনের সরকারি চাকরি বাবদ মোটা অংকের টাকা নেয়। এ ছাড়াও আমার টাকায় তার বাড়িতে ১৫-২০ লাখ টাকা ব্যয়ে বিল্ডিং নির্মাণ করে। যার প্রয়োজনীয় ডকুমেন্ট আমার কাছে আছে। 

তাহেরার এলাকার বাসিন্দা ও তার নিকট স্বজনদের সঙ্গে কথা বলে জানা গেছে, ইতোপূর্বে তাহেরার সঙ্গে আমেরিকায় বসবাসরত বাঙালি এক প্রবাসীর পরিচয় হয়। পরিচয়ের সূত্র ধরে ওই প্রবাসীর সঙ্গে তিনি ব্যক্তিগত সম্পর্কে জড়িয়ে পরেন। একপর্যায়ে তাহেরা আমেরিকায় থিতু হওয়ার স্বপ্ন দেখেন। সেখানে যাওয়ার জন্য ব্রিটিশ কাউন্সিল থেকে আইইএলটিএস সম্পন্ন করেন। যদিও ঘটনাক্রমে আমেরিকা প্রবাসী ওই যুবকের সঙ্গে তার সম্পর্ক অবনতি হয়। তাদের এ সম্পর্কের বিষয়টি স্থানীয় জনমনে ছড়িয়ে পড়তেই তাহেরার পরিবার তাকে অন্যত্র বিয়ে দিয়ে দেয়। এরপর থেকেই তাহেরা বিভিন্নভাবে ইউরোপ ও আমেরিকায় যাওয়ার জন্য বিভিন্ন প্রয়াস অব্যাহত রাখে।

স্থানীয়দের সঙ্গে কথা বলে আরও জানা গেছে, তাহেরার স্বপ্ন পশ্চিমা বিশ্বে বসবাস করা। এজন্য তিনি টাকাওয়ালা প্রবাসীদের সঙ্গে সারাক্ষণ অনলাইনে কথা বলতেন। এমনকি তাদের সঙ্গে আপত্তিকর ছবি, ভিডিও শেয়ার করতে শোনা গেছে। তিনি সরকারি চাকরিজীবী হিসেবে পরিচয় দিয়ে কর্তৃপক্ষের অনুমতি ব্যতিরেকে মেশিন রিডেবল (এমআরপি) পাসপোর্ট করেন। যদি কারো মাধ্যম হয়ে সম্ভব না হয়, সেক্ষেত্রে শিক্ষার্থী কোটায় যাওয়ার জন্য তিনি নিজেকে শিক্ষার্থী পরিচয়ে ডিজিটাল (ই) পাসপোর্টও করেন।

এ বিষয়ে অভিযুক্ত সহকারী শিক্ষিকা তাহেরা আক্তার জানান, এতো টাকা আত্মসাতের বিষয়টি সঠিক নয়। নজরুলের সঙ্গে প্রেমের সম্পর্ক স্বীকার করে বলেন, সম্পর্ক থাকাকালে আমাকে সে আমি না চাইতেই হাতখরচ বাবদ কাটা পাঠাত। আমি তার কথামতো আইইএলটিএস করতে চেষ্টা করেছি।

এ বিষয়ে উপজেলা সহকারী শিক্ষা অফিসার কামরুজ্জামান শেখ বলেন, বিভিন্ন মাধ্যমে বিচ্ছিন্নভাবে তাহেরা সম্পর্কে কিছু অভিযোগ শুনেছি। তবে তথ্য গোপন করে পাসপোর্ট করার বিষয়টি বেআইনি। এ বিষয়ে তাকে জিজ্ঞাসাবাদ করা হবে।

তথ্য গোপন করে একাধিক পাসপোর্ট করার বিষয়ে জেলা আঞ্চলিক পাসপোর্ট অফিস, সুনামগঞ্জ জেলার সহকারী পরিচালক মো. মনিরুজ্জামানের সরকারি ফোন নম্বরে কল করলেও ফোন রিসিভ হয়নি।</description><guid isPermaLink="false">https://www.kalbela.com/country-news/75874</guid><pubDate>Mon, 25 Mar 2024 14:26:18 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image-75874-1711354209.webp"/></item><item><title>কাঁচামালের ঊর্ধ্বমুখী দাম, পুঁজি বাঁচানোর চেষ্টায় কারিগররা</title><link>https://www.kalbela.com/country-news/75873</link><description>ঠাকুরগাঁওয়ের রাণীশংকৈলের বাঁশ-বেতের কারিগররা পেশা বদল করছেন। তারা বলছেন, আগের মতো বিক্রি হয় না। কম বিক্রি হওয়ায় সংসার চালানো দায় হয়ে গেছে। অপরদিকে বাঁশসহ অন্যান্য কাঁচামালের দাম বেশি। এতে পুঁজি সংকটে উৎপাদন কমাতে হচ্ছে।

উপজেলার সবচেয়ে বড় হাট নেকমরদ কাতিহার হাট, বলিদ্বারা বাজার ও পৌর শহরের কলেজহাট ঘুরে সংশ্লিষ্টদের সঙ্গে কথা বলে এসব জানা গেছে। 

সেখানে বাঁশের চটা দিয়ে চাটাই, কুলা, ডালা, চাঙ্গারী, টুকরি, চালনি, মাছ ধরার ঢিহোর ও রাখার খলই, ঝুড়ি, পাখা, খৈচালন, ঢাকি, বারিং ও মুরগি খাঁচাসহ বিভিন্ন জিনিস বিক্রির জন্য তোলা হয়। 

কারিগররা জানান, উপজেলায় আগের তুলনায় বাঁশের আবাদ কম হচ্ছে। বাঁশের দাম বেশি, পুঁজির অভাব, শ্রমিকের দুষ্প্রাপ্যতা, বাড়তি মজুরি, প্রয়োজনীয় উপকরণের মূল্যবৃদ্ধির মুখ ফিরিয়ে নিচ্ছে এ শিল্পের অনেক কারিগর ও মালিকরা। তারা অন্যান্য পেশায় চলে যাচ্ছেন।

উপজেলার পৌর শহরের পূর্ব দাসপাড়ার লক্ষ্মী রাণী, দেবেন, নেকমরদ বামনবাড়ির মুহিত রায়, ভরনিয়া গ্রামের কমল রায় ও অনন্তপুরের সমবারু রায় জানান, বাপ-দাদার চৌদ্দ পিঁড়ি থেকে পালাক্রমে এ পেশায় আমরা জড়িত। কিন্তু বর্তমানে কোনো মতে জীবিকা নির্বাহ করতে হচ্ছে। তবুও বংশের ঐতিহ্যকে ধরে রাখতে এখনও লেগে আছি।

তারা আরও বলেন, বাঁশের বিভিন্ন জিনিসপত্র এখন আর আগের মতো ব্যবহার করা হচ্ছে না। কারণ, বর্তমানে প্লাস্টিক দিয়ে তৈরি পণ্যের ওপর ঝুঁকছে লোকজন। আগে আমরা বিভিন্ন বাড়ি ঘরের পাটাতন তৈরির কাজ করে দিতাম। এখন মোটা প্লাস্টিক দিয়ে পাটাতন তৈরি হওয়ার আমরা বাঁশ শিল্পের কারিগররা বঞ্চিত হচ্ছি।

নন্দুয়ার গ্রামের আলুয়া রানী বলেন, ‘বাপ-দাদার পেশা এখনো আগলে রাখার চেষ্টা করছি। বাঁশের তৈরি জিনিসের চাহিদা কমে গেছে। পুঁজির অভাবে ঠিকমতো কাজ করতে পারি না।’

এদিকে বাঁশের দাম বেশি হওয়া এর পণ্যের দামও বাড়তি। নেকমরদ হাটে কুলা কিনতে আসা ক্রেতা মাহাতাব আলী বলেন, বাঁশের তৈরি কুলার চেয়ে প্লাস্টিকের তৈরি কুলার দাম কম। তাই বেশিরভাগই ক্রেতাই প্লাস্টিকেরটাই কিনছে। কিন্তু বাঁশের তৈরি কুলার আলাদা একটা সৌন্দর্য ও সৌখিনতা আছে।

এ বিষয়ে উপজেলা সমাজসেবা কর্মকর্তা আব্দুর রহিম বলেন, প্রান্তিক জনগোষ্ঠীর জীবনমান উন্নয়ন প্রকল্পের আওতায় কিছু সংখ্যক বাঁশঝাড় মালিককে প্রশিক্ষণের আওতায় নিয়ে আসা হয়েছে। তাদের উৎপাদন বাড়ানোর প্রশিক্ষণ দেওয়া হচ্ছে। 

উপজেলা নির্বাহী অফিসার রকিবুল হাসান বলেন, শিল্পটি আমাদের বাঙালি সংস্কৃতিরই অংশ। বাঁশ শিল্পের ঐতিহ্যকে টিকিয়ে রাখার জন্য বেশি বেশি বাঁশ চাষ করতে হবে। আমরা চেষ্টা করব, সরকারিভাবে এ শিল্পের সঙ্গে জড়িতদের সার্বিক সহায়তা দিয়ে শিল্পটিকে বাঁচিয়ে রাখাসহ সর্বত্র ছড়িয়ে দিতে। এ ছাড়া প্লাস্টিক পণ্যের ব্যবহার বর্জন করতে হবে। এতে পরিবেশ দূষণ অনেকটা কমে আসবে। অপরদিকে বাঁশের তৈরি পণ্যের কদরও বাড়বে।</description><guid isPermaLink="false">https://www.kalbela.com/country-news/75873</guid><pubDate>Mon, 25 Mar 2024 14:18:01 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75873_1711351963.webp"/></item><item><title>এবার ওড়না কেটে নামানো হলো পাবিপ্রবি ছাত্রীর মরদেহ</title><link>https://www.kalbela.com/country-news/75872</link><description>জগন্নাথ বিশ্ববিদ্যায়ের (জবি) শিক্ষার্থী ফাইরুজ সাদাফ অবন্তিকার আত্মহত্যার ঘটনার রেশ কাটতে না কাটতেই পাবনা বিজ্ঞান ও প্রযুক্তি বিশ্ববিদ্যালয়ের (পাবিপ্রবি) এক শিক্ষার্থীর আত্মহত্যার অভিযোগ উঠেছে।

সারভিন সুলতানা (২৬) বিশ্ববিদ্যালয়ের ট্যুরিজম অ্যান্ড হসপিটালিটি ম্যানেজমেন্ট বিভাগের স্নাতকোত্তর ২০২১-২২ শিক্ষাবর্ষের ওই শিক্ষার্থী।

সোমবার (২৫ মার্চ) মনসুরাবাদ আবাসিক এলাকার ৫ নাম্বার রোডের গ ব্লকের একটি ফ্ল্যাট বাসা থেকে তার ঝুলন্ত মরদেহ উদ্ধার করে পুলিশ। নিহত ওই ছাত্রী মেহেরপুরের জেলার গাংনী থানার সালদা গ্রামের আজিজুল ইসলামের কন্যা।

বাড়ির মালিকের স্ত্রী মেরিনা ইসলাম কালবেলাকে জানান, ২ মাস আগে ওই ছাত্রীর স্বামী এই বাসাটি ভাড়া নেন। তবে তারা সেখানে নিয়মিত থাকতেন না। গতকাল রাতে নিহতের স্বামী বাসায় ছিলেন না, তিনি ঢাকায় ছিলেন। সকাল সাড়ে ৯টায় তার স্বামী ঢাকা থেকে আসলে এক সঙ্গে ওই ফ্ল্যাটে যান। ফ্ল্যাটে গিয়ে দেখেন দরজা বন্ধ। দরজা ধাক্কাধাক্কির পরেও না খুললে সবার সন্দেহ হয়। পরে পুলিশকে ফোন দিলে তারা ফায়ার সার্ভিসকে নিয়ে এসে দরজা ভাঙলে নিহতকে সিলিং ফ্যানের সঙ্গে ঝুলন্ত অবস্থায় পাওয়া যায়।

নিহতের স্বামীর নাম আসিফ মোর্শেদ (২৬) তিনি বিশ্ববিদ্যালয়ের নগর ও উন্নয়ন পরিকল্পনা বিভাগের একই শিক্ষাবর্ষের শিক্ষার্থী এবং নোয়াখালীর বেগমগঞ্জ উপজেলার পূর্ব এখলাসপুরের আবদুল মালেকের ছেলে।

তিনি কালবেলাকে জানান, গতকাল বিকেল ৪টার সময় সারভিনের সঙ্গে আমার শেষ কথা হয়। এরপর থেকে তার ফোন বন্ধ দেখাচ্ছিল। সেহরির সময় ফোন দিলেও তাকে ফোনে পাওয়া যায়নি। এমন পরিস্থিতিতে আমি ঢাকা থেকে রওনা হই। বাসায় এসে বাড়ীওয়ালাকে সাথে নিয়ে ফ্ল্যাটে গেলে ফ্ল্যাটের দরজা বন্ধ দেখি। এরপর পুলিশ এবং বিশ্ববিদ্যালয় প্রশাসনকে খবর দিলে তারা এসে দরজা খুললে তাকে গলায় ওড়না প্যাঁচানো অবস্থায় সিলিং ফ্যানের সঙ্গে ঝুলতে দেখি।

নিহতের সহপাঠীরা জানান, নিহত ওই শিক্ষার্থী বিশ্ববিদ্যালয়ের শেখ হাসিনা হলের ৪০৯ নাম্বার রুমের আবাসিক শিক্ষার্থী। বিয়ের পর থেকে সে কখনো হলে থাকতেন কখনো স্বামীর সঙ্গে মনসুরাবাদে থাকতেন। বিয়ের পর কারও সঙ্গে তেমন কিছু শেয়ার করতেন না। হঠাৎ এ ঘটনায় তারা বিস্মিত হয়েছেন। এই ঘটনাটি আত্মহত্যা নাকি অন্য কিছু প্রশাসনকে সেটি তদন্ত করে বের করার অনুরোধ জানান  তারা।

বিশ্ববিদ্যালয়ের প্রক্টর ড. কামাল হোসেন বলেন, আমরা বেলা ১১টায় খবর পেয়ে সঙ্গে সঙ্গে ঘটনাস্থলে যাই। তখন দেখি পুলিশ ও ফায়ার সার্ভিস চলে এসেছে। এরপর দরজা ভাঙলে তাকে ঝুলন্ত অবস্থায় পাওয়া যায়।

পাবনা সদর থানার ভারপ্রাপ্ত কর্মকর্তা (ওসি) রওশন আলী বলেন, আমরা খবর পেয়ে পুলিশ পাঠাই। সেখানে পুলিশ গিয়ে ফ্ল্যাটে ঝুলন্ত অবস্থা পাওয়া যায়। মরদেহ ময়নাতদন্তে পাঠানো হয়েছে। রিপোর্ট আসলে বিস্তারিত বলা যাবে।</description><guid isPermaLink="false">https://www.kalbela.com/country-news/75872</guid><pubDate>Mon, 25 Mar 2024 13:33:38 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image-75872-1711357554.webp"/></item><item><title>ঈদের কেনাকাটায় কুড়িগ্রামে কাপড়ের দোকানে উপচেপড়া ভিড়</title><link>https://www.kalbela.com/country-news/75870</link><description>আসন্ন ঈদুল ফিতরকে সামনে রেখে সরগরম হয়ে উঠেছে রাজধানীসহ সারা দেশের বিপণিবিতানগুলো। বড় বড় শপিংমল থেকে শুরু করে পাড়া-গাঁওয়ের গলির দোকানগুলোতেও যেন ছড়িয়ে পড়েছে ঈদের আমেজ।

সরেজমিনে কুড়িগ্রামের উলিপুরের বিভিন্ন শপিং মার্কেট ও বিপণিবিতানগুলো ঘুরে দেখা গেছে, রকমারি পোশাকের পসরা সাজিয়ে বসেছেন ব্যবসায়ীরা। তবে সে অনুযায়ী বিক্রি কম হচ্ছে।

ব্যবসায়ীদের দাবি, এবারের ঈদের বাজার মাত্র জমে ওঠা শুরু করেছে। ক্রেতাদের উপচেপড়া ভিড় লক্ষ করা গেলেও তেমন জমে উঠেনি বেচাকেনা। হাজি সুপার মার্কেট, শেখ জব্বার সুপার মার্কেট, নাঈম সুপার মার্কেট, আব্দুল হাকিম সুপার মার্কেট, জলিল উদ্দিন সুপার মার্কেট ও কেরামত উল্যাহ সুপার মার্কেটে ঘুরে এমন চিত্র দেখা যায়।

বিভিন্ন বিপণিবিতান ঘুরে দেখা যায়, বাহারি কারুকাজ, হাতের নকশা, ব্লক, নানা রঙের কাপড়ে রঙের ছাপসহ বিভিন্ন রঙিন নতুন পোশাকে সেজেছে বিপণিবিতানগুলো। এসেছে নতুন নতুন সব কাপড়-চোপড়। গরমকে প্রাধান্য দিয়ে ডিজাইনে আনা হয়েছে নতুনত্ব। বিভিন্ন ফ্যাশনের দোকানগুলোতে জমকালো সাজে সজ্জিত করা হয়েছে। এ ছাড়া এসব এলাকার ফুটপাতগুলোতেও বসেছে বাহারি রঙের পোশাকের পসরা। বিপণিবিতানগুলোতে ছেলেমেয়ে-শিশু সবার জন্যই রয়েছে সব ধরনের পোশাক ও অন্যান্য প্রয়োজনীয় জিনিস। প্রতিদিন দুপুর থেকে বিপণিবিতানগুলোতে ক্রেতাদের ভিড় লেগে থাকে। দোকানগুলোতে ক্রেতার ভিড় ছিল চোখে পড়ার মতো। 

তবে বিক্রেতাদের দাবি, ক্রেতাদের আনাগোনা বেড়েছে ঠিকই তবে এখনো বিক্রি সেভাবে বাড়েনি। বেশিরভাগ ক্রেতাই দাম জিজ্ঞেস করে চলে যাচ্ছেন বলে দাবি দোকানিদের। তবে শিশুদের জন্য পোশাকের দোকানগুলোতে জমজমাট বেচাকেনা চলতে দেখা গেছে।

সোমবার বিকেলে কেরামত উল্লাহ সুপার মার্কেটের শিশু সমাহর এর বিক্রেতা মিজানুর রহমান বলেন, এবার অন্যবারের চেয়ে বেচাকেনা কম। কাস্টমার এসে ঘুরে ঘুরে দেখে চলে যায়। মাঝে মধ্যে ২৫ থেকে ৩০টির মতো বিক্রি হয়। মার্কেটের বাইরের দোকানগুলোতে বেচাকেনা আছে। ভেতরে খুব একটা নেই বলে দাবি করেন তিনি।

কে আর ট্রেডার্সের স্বত্বাধিকার অকুল কৃষ্ণ সাহা বলেন, এখনো ঈদের বেচাকেনা শুরু হয়নি। প্রতিদিন একটু করে ভিড় বাড়ছে। আমাদের প্রত্যাশা অনুযায়ী বেচাকেনা এখনো শুরু হয়নি। তারপরও দিনে ৬০ হাজার থেকে ৭০ হাজার টাকা বিক্রি হচ্ছে। ঈদের দিন যত কাছাকাছি আসবে ততই বেচাকেনা বাড়তে থাকবে। ঈদের আগমুহূর্ত পর্যন্ত দিনে লক্ষাধিক টাকা বেচাকেনার আশা করছেন তিনি।

নাঈম সুপার মার্কেটে রানীগঞ্জ থেকে ঈদের কেনাকাটা করতে আসা নবম শ্রেণিতে পড়ুয়া শিক্ষার্থী মরিয়ম আক্তার বলেন, নতুন জামা কাপড় কেনাকাটা করতে এসেছি। ঈদের আগে অনেক ভিড় এবং দাম বেশি হবে এজন্য। বিভিন্ন মার্কেটের কয়েকটি দোকান ঘুরেছি। কিছু কেনাকাটাও করেছি। তবে এবার দাম একটু বেশি চাচ্ছেন দোকানিরা।

সুপার মার্কেটের এইটি ড্রেস ফ্যাশনের স্বত্বাধিকার সাজু মিয়া বলেন, প্রতিবারের মতো এবারও ক্রেতাদের কথা বিবেচনায় রেখে ঈদে বাহারি ও নান্দনিক ডিজাইনের পোশাক এনেছি। বিশেষ করে ছেলেদের পাঞ্জাবি, শার্ট, টি-শার্ট, ইজি কেয়ার শার্ট, জিন্স প্যান্ট এবং মেয়েদের থ্রি পিস, টু-পিস, কাজ করা জর্জেট কামিজ কালেকশন রয়েছে।

সেফালি আক্তার, রুপালি বেগম ও শরিফা আক্তার উপজেলার হাতিয়া থেকে এসেছেন। তারা জানান, অনেক ঘুরে ঘুরে কিছু পোশাক কিনলাম। ঈদ উপলক্ষে দাম একটু বেশি, তবে পোশাকের মান ভালো। অন্য বছরের তুলনায় ডিজাইনেও বৈচিত্র্য আছে। তবে এবার সুতি কাপুড়ের ডিজাইন করা থ্রি-পিস বেশ পাওয়া যাচ্ছে। 

নুর আমীন নামের এক ক্রেতা উপজেলার থেতরাই ইউনিয়নের পাতিলাপুর হতে এসেছেন তিনি বলেন, পরিবারের সকলের জন্য কেনাকাটা করতে মার্কেটে এসেছি। এ বছর কাপড়ের দামটা একটু বেশি বলে মনে হচ্ছে। তবুও বাচ্চাদের পছন্দের পোশাক কিনেছি।

শেখ জব্বার সুপার মার্কেটের সজিব ক্লোথ স্টোরের মালিক ও উলিপুর বাজার বস্ত্র মালিক সমিতির সভাপতি রিয়াজুল হক বলেন, রোজার শুরুর দিকে তেমন ক্রেতা দেখা যায়নি। এখন দিনে দিনে ক্রেতাদের ভিড় হচ্ছে। ক্রেতারা কেনাকাটাও করছেন। এখন ঈদ আসার বেশ কয়েক দিন বাকি আছে। ঈদের সময় যত ঘনিয়ে আসবে ততই বিক্রি বেশি হবে। আশা করছি, এ ঈদে বেচাকেনা বেশ ভালো হবে।</description><guid isPermaLink="false">https://www.kalbela.com/country-news/75870</guid><pubDate>Mon, 25 Mar 2024 14:07:43 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75870_1711351407.webp"/></item><item><title>টেকনাফ সীমান্তবাসীর ঘুম ভাঙল ওপারের ভারী গোলার শব্দে</title><link>https://www.kalbela.com/country-news/75869</link><description>কক্সবাজারের টেকনাফ সীমান্ত কয়েক দিন শান্ত থাকার পর আবারও গোলাগুলি ও ভারী অস্ত্রের বিকট শব্দে কেঁপে উঠেছে। রোববার (২৪ মার্চ) রাত থেকে সোমবার (২৫ মার্চ) সকাল পর্যন্ত বিভিন্ন সময়ে উপজেলার হ্নীলা ইউনিয়নের চৌধুরীপাড়া ও হোয়াইক্ষ্যং ইউনিয়নের মিনাবাজার, খারাংখালী এলাকা থেকে গোলাগুলি ও বিস্ফোরণের শব্দ শোনা গেছে। এ শব্দেই সীমান্তবাসীদের ঘুম ভেঙেছে।

স্থানীয় বাসিন্দারা দাবি করছেন, রাখাইন রাজ্যের মংডু শহরের উত্তরে নাকপুরা এলাকা এবং পূর্বে ধনখালী, হাসুরাতা, নাইক্ষ্যংদিয়া, গর্জনদিয়া ও সংক্ষদাবিল এলাকায় চলমান সংঘাতই এসব বিস্ফোরণের কারণ।

হ্নীলা ইউনিয়ন পরিষদের (ইউপি) চেয়ারম্যান রাশেদ মোহাম্মদ আলী বলেন, ‘কয়েক দিন সীমান্ত পরিস্থিতি স্বাভাবিক ছিল। রোববার রাত থেকে সোমবার ভোর পর্যন্ত টানা ভারী অস্ত্রের বিকট শব্দে কেঁপে উঠেছে। এতে আতঙ্কিত হয়ে পড়ে সাধারণ মানুষ।’

হোয়াইক্ষ্যং ইউনিয়ন পরিষদের চেয়ারম্যান নূর মোহাম্মদ আনোয়ারী বলেন, ‘বেশ কয়েক দিন সীমান্ত শান্ত থাকার পর আবারও হোয়াইক্ষ্যং ইউনিয়নের বিভিন্ন এলাকায় মিয়ানমারের ওপার থেকে ব্যাপক গোলাগুলি ও বিস্ফোরণের শব্দ শোনা যায়। নাফ নদীতে যারা মাছ শিকার করছিলেন তারা প্রাণ ভয়ে পালিয়ে আসেন। জেলেদের আতঙ্ক কাটছে না।’

এই বিষয়ে জানতে টেকনাফ-২ বিজিবি ব্যাটালিয়নের অধিনায়ক লেফটেন্যান্ট কর্নেল মহিউদ্দীন আহমেদের মোবাইল ফোনে একাধিক বার কল করা হয়। কিন্তু তিনি তা রিসিভ না করায় বক্তব্য পাওয়া যায়নি।</description><guid isPermaLink="false">https://www.kalbela.com/country-news/75869</guid><pubDate>Mon, 25 Mar 2024 13:53:33 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75869_1711350535.webp"/></item><item><title>নওগাঁয় ১৩২ গণহত্যা স্থানের মাটি সংগ্রহ করে শ্রদ্ধা নিবেদন</title><link>https://www.kalbela.com/country-news/75866</link><description>পাকিস্তানি হানাদার বাহিনীর বর্বরতায় ১৯৭১ সালের ২৫ মার্চ রাতে শহীদদের স্মরণ করেছে নওগাঁবাসী। সোমবার (২৫ মার্চ) সকালে স্থানীয় সামাজিক সাংস্কৃতিক সংগঠন একুশে পরিষদের আয়োজনে শহরের মুক্তির মোড়ে শহীদ মুক্তিযোদ্ধা স্মৃতিস্তম্ভে শ্রদ্ধা নিবেদন করা হয়। এ সময় গণহত্যা সংঘটিত হয়েছে এমন ১৩২টি স্থানের মাটি সংগ্রহ করে আলাদা আলাদা পাত্রে রেখে প্রদর্শন করা হয়। সেসবে গোলাপ ফুল দিয়ে শ্রদ্ধা জানানো হয়।

পরে সেখানে আলোচনাসভা অনুষ্ঠিত হয়। সভায় বক্তব্য দেন সংগঠনটির সভাপতি অ্যাডভোকেট ডিএম আব্দুল বারি, সাধারণ সম্পাদক এম এম রাসেলসহ সংগঠনের অন্যান্য সদস্যরা।

সংগঠনটির সাধারণ সম্পাদক ও মাটি সংগ্রহের অন্যতম উদ্যোক্তা এম এম রাসেল বলেন, এখনো পর্যন্ত জেলায় জরিপ করে দেখা গেছে, ১৩২টি স্থানে গণহত্যা চালানো হয়েছে। এ গণহত্যার তথ্য উপাত্ত সংগ্রহ, শহীদদের নাম, তাদের ঠিকানা, পেশা, বয়স এগুলো সংগ্রহ করতে প্রায় ১১ বছর ধরে কাজ করা হয়েছে। যেখানে বদ্ধভূমি বা গণকবর রয়েছে সেই স্থান থেকে মাটি সংগ্রহ করা হয়েছে।

তিনি আরও বলেন, শহীদদের এই রক্তে ভেজা মাটি সংগ্রহ করতে সময় লেগেছে দুই মাসের মতো। কিন্তু শুধু মাটি প্রদর্শন বা শ্রদ্ধা জানানোর মধ্যে সীমাবদ্ধ থাকলে হবে না। আমাদের দাবি- গণহত্যায় যারা নিহত হয়েছেন তাদের স্বীকৃতি, গণহত্যার স্থানগুলোকে চিহ্নিত করে স্মৃতিফলক নির্মাণ এবং রাষ্ট্রীয়ভাবে শহীদদের সম্মাননা দেওয়ার বা তালিকাভুক্ত করতে হবে। </description><guid isPermaLink="false">https://www.kalbela.com/country-news/75866</guid><pubDate>Mon, 25 Mar 2024 13:45:51 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75866_1711349706.webp"/></item><item><title>হাকালুকিতে বিল সেচে মাছ আহরণের হিড়িক, হুমকিতে জীববৈচিত্র্য</title><link>https://www.kalbela.com/country-news/75865</link><description>হাকালুকি হাওরের জলমহাল ইজারা নীতিমালার শর্ত ভঙ্গ করে বিভিন্ন বিলের পাড়ে মেশিন বসিয়ে বিল শুকিয়ে অবৈধভাবে মাছ আহরণ করছে কতিপয় ইজারাদার। বিল শুকিয়ে মাছ আহরণের হিড়িক পড়লেও প্রশাসন যেন নির্বিকার। এতে দ্রুত মাছের প্রজাতি বিলুপ্তি ও জীববৈচিত্র্য হুমকির সম্মুখীন। অবাধে বিল সেচে মাছ আহরণকারী ইজারাদারই ঘুরেফিরে পুনরায় জলমহাল ইজারা পাচ্ছে। এতে তারা আরও বেপরোয়া হয়ে নিধন চালাচ্ছে হাওরের মৎস্য সম্পদের, জলজ উদ্ভিদের ও জীববৈচিত্র্যের।

জানা গেছে, হাকালুকি হাওরে প্রায় পৌনে ৩শ’ জলমহাল রয়েছে। এর মধ্যে ৮টি মৎস্য অভয়াশ্রম রয়েছে। অভয়াশ্রম ব্যতীত বিলগুলো উপজেলা প্রশাসন, জেলা প্রশাসন ও ভূমি মন্ত্রণালয় পর্যায়ক্রমে লিজ দিয়ে থাকে। মূলত প্রভাবশালী ব্যক্তিরাই মৎস্যজীবী সমবায় সমিতিকে ব্যবহার করে জলমহাল ইজারা নিয়ে থাকেন। এসব প্রভাবশালীদের অনেকেই অধিক লাভের আশায় ইজারা শর্তভঙ্গ করে জলমহাল শুকিয়ে মাছ আহরণ করেন। এতে দিন দিন দেশীয় মাছ হারিয়ে যাচ্ছে। বিলুপ্ত হচ্ছে জলজ উদ্ভিদ ও কীটপতঙ্গ। 

সরেজমিনে দেখা গেছে, হাকালুকি হাওরপাড়ের ঝগড়ি গ্রামে প্রায় ৩৬ একর আয়তনের শিয়ালী ঝগড়ি বিলের পাড়ে দুটি মেশিন বসিয়ে বিল সেচ দিচ্ছে ইজারাদারের লোকজন। বিল শুকিয়ে মাছ আহরণের কারণে বিলে থাকবে না কোনো মা মাছ। এর আগে কাত্তিজাউরি বিল শুকিয়ে মাছ আহরণ করেছে সংশ্লিষ্ট ইজারাদার। এতে মাছের বংশ ধ্বংসের পাশাপাশি জলজ উদ্ভিদও ধংস হচ্ছে। শিয়ালী ঝগড়ি বিলে দুইটি বড় আকারের পানির পাম্পে পানি সেচের কাজ চলতে দেখা গেছে। বিলের প্রায় ৭৫ ভাগ অংশ শুকিয়ে গেছে। 

পানি সেচের কাজে থাকা লোকজন জানান, এই বিলটি ইজারা নিয়েছে উজানভাটি মৎস্যজীবী সমবায় সমিতি। এর সভাপতি আব্দুল শুক্কুর, একরাম আলী ও সাহাব উদ্দিন তাদেরকে পানি সেচের কাজে লাগিয়েছেন। হাওরের আরও কয়েকটি জলমহাল সেচে মাছ আহরণ করতে দেখা গেছে। 

বড়লেখা উপজেলা মৎস্য কর্মকর্তা মো. মনিরুজ্জামান জানান, জলমহাল শুকিয়ে মাছ আহরণের কোনো নিয়ম নেই। ইজারা শর্তভঙ্গের দায়ে সংশ্লিষ্ট ইজাদারের বিরুদ্ধে ব্যবস্থা নেওয়া যায়। তিনি খোঁজ নিয়ে এ ব্যাপারে ব্যবস্থা নেবেন। </description><guid isPermaLink="false">https://www.kalbela.com/country-news/75865</guid><pubDate>Mon, 25 Mar 2024 13:41:42 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75865_1711349046.webp"/></item><item><title>স্ত্রী ও মেয়ের পর এবার ভেসে উঠল বাবা-ছেলের লাশ</title><link>https://www.kalbela.com/country-news/75864</link><description>কিশোরগঞ্জের ভৈরবের মেঘনা নদীতে বাল্কহেডের ধাক্কায় পর্যটকবাহী নৌকাডুবির ঘটনায় স্ত্রী ও কন্যার মরদেহ উদ্ধারের পর এবার ছেলেসহ পুলিশ কনস্টেবলের মরদেহ উদ্ধার করা হয়েছে। ভৈরব মেঘনা সেতু ও আশুগঞ্জ পাওয়ার স্টেশনসংলগ্ন এলাকার কুচুরিপনার ভেতর থেকে ভাসমান অবস্থায় বাবা-ছেলের মরদেহ উদ্ধার করে ডুবুরি দল।

সোমবার (২৫ মার্চ) সকাল আটটার দিকে পুলিশের কনেস্টবল সোহেল রানা এবং দশটার দিকে তার ছেলে রাইসুল ইসলামের লাশ উদ্ধার করা হয়।

এর আগে শনিবার বিকেলে সোহেল রানার স্ত্রী মৌসুমী ও পরদিন বোরবার বিকেলে মেয়ে মাহমুদার মরদেহ উদ্ধার করা হয়। এ পর্যন্ত একই পরিবারের চারজনের মরদেহ উদ্ধার করা হয়েছে। মরদেহগুলো শনাক্ত করেছেন সোহেল রানার বাবা অবসরপ্রাপ্ত সেনা সদস্য আবদুল আলিম। এ বিষয়টি নিশ্চিত করেছেন নিহতের চাচাত ভাই মো. ইমরান হোসেন।
  
ইমরান হোসেন জানান, সকাল আটটার দিকে সোহেল রানার মরদেহ উদ্ধার করা হয়েছে। পরে সকাল দশটার টার দিকে ছেলে রাইসুলের মরদেহও পাওয়া গেছে। দুপুরে জানাজা শেষে স্ত্রীর পাশে সোহেল রানা ও তার ছেলেমেয়েকে পাশাপাশি দাফন করার প্রস্তুতি চলছে। মরদেহগুলো দেবিদ্বারের গ্রামের বাড়িতে নেওয়ার প্রস্তুতি চলছে।
 
নিহত সোহেল রানার (৩২) বাড়ি দেবিদ্বার উপজেলার ফতেহাবাদ ইউনিয়নের পূর্ব ফতেহাবাদ গ্রামে। তিনি ভৈরব হাইওয়ে থানায় পুলিশের কনস্টেবল পদে চাকরি করতেন। ২০১১ সালে পুলিশ কনস্টেবল পদে যোগ দেন তিনি। 

নৌপুলিশ সুপার আব্দুল্লাহ আল মামুন বলেন, ভৈরব মেঘনা নদীর বিভিন্ন এলাকা থেকে পুলিশ কনস্টেবল সোহেল রানা ও তার শিশুপুত্র রাইসুলের ভাসমান মরদেহ উদ্ধার করা হয়েছে। এর আগে তার স্ত্রী ও মেয়ের মরদেহ উদ্ধার করা হয়েছে। তাদের পরিচয় স্বজনরা শনাক্ত করেছেন। মরদেহগুলো নিহতের স্বজনদের কাছে হস্তান্তর করা হয়েছে।
 
প্রসঙ্গত, গত শুক্রবার সন্ধ্যায় মাঝনদীতে বালুবাহী বাল্কহেড ধাক্কা দিলে পর্যটকবাহী একটি ট্রলার ডুবে যায়। ওই ট্রলারে পুলিশ সদস্য সোহেল রানাসহ তার পরিবারের পাঁচজন ছিলেন। ভাগ্যক্রমে ভাগনি মারিয়া বেঁচে গেলেও নিখোঁজ হন সোহেল রানাসহ তার পরিবারের চারজন।</description><guid isPermaLink="false">https://www.kalbela.com/country-news/75864</guid><pubDate>Mon, 25 Mar 2024 13:38:36 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75864_1711348926.webp"/></item><item><title>খেলতে গিয়ে গর্তের পানিতে ডু্বে ২ ভাইয়ের মৃত্যু</title><link>https://www.kalbela.com/country-news/75860</link><description>ঢাকার ধামরাই উপজেলায় বাড়ির পাশে খেলতে গিয়ে গর্তের পানিতে ডুবে দুই ভাইয়ের মৃত্যু হয়েছে। রোববার (২৪ মার্চ) দুপুর ২টার দিকে উপজেলার কুল্লা ইউনিয়নের খাতরা এলাকা থেকে তাদের মরদেহ উদ্ধার করা হয়। ‍

মৃত শিশু ইয়াসিন (৫) ও হাফিজ (৪) ধামরাইয়ের কুল্লা ইউনিয়নের খাতরা এলাকার আব্দুল মালেকের ছেলে। মালেক ওই এলাকায় আনোয়ার হোসেন নামে এক ব্যক্তির বাড়িতে স্ত্রী ও দুই সন্তানসহ ভাড়া বাসায় থেকে ইট ভাঙার কাজ করতেন।

পুলিশ ও স্থানীয়রা জানায়, ওই এলাকার একটি সড়কের পাশে গত কয়েক দিন আগে মাটি কাটায় একটি গর্ত খোঁড়েন জমির মালিক লুৎফর চেয়ারম্যান। শনিবার রাতের বৃষ্টিতে গর্তে পানি জমে। রোববার দুপুরের দিকে খেলতে গিয়ে ওই গর্তে পড়ে যায় দুই শিশু। দীর্ঘ সময় দুই সন্তানকে না পেয়ে তাদের খুঁজতে গিয়ে মা জানতে পারেন তারা গর্তে পড়ে গেছে। স্থানীয়দের সহযোগিতায় তাদের উদ্ধার করা হয়।

মৃত দুই শিশুর বাবা আব্দুল মালেক বলেন, ‘খেলার সময় ছোট ছেলে হাকিম গর্তে পড়ে যায়। তাকে বাঁচাতে বড় ছেলে এগিয়ে গেলে সেও ওই গর্তের পানিতে পড়ে মারা যায়।’

কুল্লা ইউনিয়নের ৩ নম্বর ওয়ার্ডের ইউপি সদস্য (মেম্বার) মো. বোরহান উদ্দিন বলেন, ‘দুপুরের দিকে বাড়ির পাশে খেলার সময় একটি গর্তে পড়ে ডুবে তাদের মৃত্যু হয়। তারা আপন দুই ভাই। তাদের বাবা এখানে একটি বাড়িতে ভাড়া থেকে দিনমজুরের কাজ করে।’

ধামরাই থানার উপপরিদর্শক (এসআই) সুজন সিকদার বলেন, মরদেহ দুটি উদ্ধার করা হয়েছে। সুরতহাল করা হয়েছে। পরিবারের সঙ্গে কথা বলে পরবর্তী আইনানুগ ব্যবস্থা নেওয়া হবে।</description><guid isPermaLink="false">https://www.kalbela.com/country-news/75860</guid><pubDate>Mon, 25 Mar 2024 12:36:06 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75860_1711348419.webp"/></item><item><title>মৌসুমের আগেই বাজারে উঠেছে বিষ মেশানো আনারস</title><link>https://www.kalbela.com/country-news/75856</link><description>অতিরিক্ত মুনাফা পাওয়ার আশায় অপরিপক্ব জলডুগি আনারস বিক্রি করছেন টাঙ্গাইলে লালমাটি পাহাড়ি গড় এলাকার কৃষকরা। সাধারণত জুন-জুলাই মাসে জলডুগি আনারসের মৌসুম হলেও মাত্রাতিরিক্ত রাসায়নিক ব্যবহার করে অসময়ে এ জাতের আনারসকে পাকিয়ে বাজারজাত করা হচ্ছে। 

এতে করে রমজান মাসেই দেশের বিভিন্ন বাজারে মিলছে বিষ মেশানো আনারস। মূলত অতিরিক্ত মুনাফার আশায় কৃষক ও ব্যবসায়ীরা মাত্রাতিরিক্ত রাসায়নিক ব্যবহার করে অসময়ে এ জাতের আনারসকে পাকিয়ে বাজারজাত করছেন। এতে ভিটামিন ও খনিজ লবণসমৃদ্ধ এই ফলকে ‘বিষে’ পরিণত করা হচ্ছে। এটি খেতে নেই কোনো স্বাদ বা গন্ধ।

বিশেষজ্ঞরা বলছেন, মাত্রাতিরিক্ত রাসায়নিক ব্যবহার করা আনারস খেলে অ্যালার্জি, চর্মরোগ থেকে শুরু করে ক্যানসারেও আক্রান্ত হতে পারে মানুষ।

টাঙ্গাইল কৃষি অফিস সূত্র জানায়, চলতি মৌসুমে মধুপুরে ৬ হাজার ৮৪০ হেক্টর জমিতে আনারস আবাদ হয়েছে। এর মধ্যে ৩২৪ হেক্টর জমিতে জলডুগি এবং ৬ হাজার ৫১০ হেক্টর জমিতে ক্যালেন্ডার প্রজাতির আনারস আবাদ হয়েছে। এ ছাড়া পরীক্ষামূলকভাবে এমডি-টু জাতের আনারস আবাদ হয়েছে ৬ হেক্টর জমিতে।

প্রাকৃতিকভাবে আনারস গুটি ধরা থেকে পাকা পর্যন্ত ছয় থেকে সাত মাস সময় লাগে। জলডুগি আনারস চারা রোপণ থেকে পাকা পর্যন্ত সময় লাগে ১২ মাস। আনারস জুন-জুলাই মাসে বাজারে আসার কথা থাকলেও মার্চেই বিক্রি শুরু হয়েছে।

স্থানীয় সূত্রে জানা গেছে, মুনাফালোভী কৃষক ও অসাধু ব্যবসায়ীরা মিলে আনারসের চারায় গুটি ধরা, বড় করা ও পাকানোর কাজটি করছেন রাসায়নিক দিয়ে। ৪৫ পাতা হওয়ার পর আনারসের চারায় গ্রোথ হরমোন ব্যবহার করা যায়। কিন্তু কিছু চাষি ১২-১৫ পাতা হওয়ার পরই তা ব্যবহার করছেন। 

অপর দিকে ১৬ লিটার পানিতে ১৬ মিলিগ্রাম রাসায়নিক মিশিয়ে চারায় স্প্রে করার কথা কৃষি বিভাগ জানালেও কৃষকরা ১৬ লিটারে দুই থেকে তিনশ মিলিগ্রাম ব্যবহার করছেন।

মধুপুর উপজেলার বিভিন্ন আনারসের বাগান ঘুরে দেখা যায়, শ্রমিকরা আনারসে রাসায়নিক ছিটাচ্ছেন। কৃষক ও শ্রমিকদের সঙ্গে কথা বলে জানা গেছে, দ্রুত পাকানোর জন্য শুধু ইথোপেন রাসায়নিক স্প্রে করা হচ্ছে।

কুড়ালিয়া গ্রামের আব্দুর রহমান জানান, আনারসের চারা বড় হওয়ার পর গাছের ওপর গর্ভবতী (রাসায়নিক) দিলে কয়দিন পরেই সব গাছে গুটি ধরে। যে গাছে গুটি ধরে না সেই গাছে আবার গর্ভবতী দিলেই গুটি বের হয়। এরপর ১৫ থেকে ১৬ দিন পরপর দুইবার-তিনবার হরমোন দেওয়া হয়।

ইদিলিপুর গ্রামের শ্রমিক হায়দার আলী বলেন, ১৬ লিটার পানির কনটেইনারে দুই-তিন বোতল রাসায়নিক মিশিয়ে আনারসে স্প্রে করছেন। ৭ দিনের মধ্যেই দারুণ কালার হয়ে পেকে যাবে। কয়দিন আগে যে আনারসে ওষুধ দেওয়া হয়েছে সেগুলো ক্ষেত থেকেই বিক্রি হচ্ছে।

ব্যবসায়ী সালাম মিয়া বলেন, ৯০ লাখ টাকা দিয়ে ৩ লাখ ৭০ হাজার আনারস কিনেছি। সেই আনারসগুলো বাজারজাত শুরু করেছি। ঢাকা, চাটমোহর, উত্তরবঙ্গসহ বিভিন্ন জেলায় আনারস বিক্রি হচ্ছে। জলডুগি প্রতিটি আনারস ক্ষেত থেকেই বিক্রি হচ্ছে ৩০ থেকে ৩২ টাকা দরে। রোজার কারণে আনারসের চাহিদা বেশি।

কৃষি অফিস সূত্র জানায়, বর্তমানে মধুপুরে ২৬টি পাইকারি ও ১৬২টি খুচরা রাসায়নিক বিক্রয়কারী প্রতিষ্ঠান রয়েছে। দেশি, বিদেশি ও স্থানীয় ৭০টি কোম্পানির রাসায়নিক উপজেলায় বিক্রি হয়।

টাঙ্গাইল কৃষি সম্প্রসারণ অধিদপ্তরের সহকারী পরিচালক মো. দুলাল উদ্দিন বলেন, অনুমোদিত রাসায়নিক প্রতি লিটারে এক মিলি ব্যবহারের পরামর্শ কৃষককে দেওয়া হয়। কিন্তু তারা তা মানেন না। অতি মুনাফার আশায় তারা মাত্রাতিরিক্ত রাসায়নিক দিয়ে অপরিপক্ব আনারস বাজারজাত করছেন। আনারসে রাসায়নিক প্রয়োগের ক্ষেত্রে আমাদের সবার সচেতন হওয়ার বিকল্প নেই।</description><guid isPermaLink="false">https://www.kalbela.com/country-news/75856</guid><pubDate>Mon, 25 Mar 2024 12:40:09 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75856_1711346055.webp"/></item><item><title>১৯ ঘণ্টায়ও জানা যায়নি আগুনের সূত্রপাত ও ক্ষয়ক্ষতির পরিমাণ</title><link>https://www.kalbela.com/country-news/75855</link><description>রাতভর চেষ্টায় অবশেষে নিয়ন্ত্রণে এসেছে মুন্সিগঞ্জের গজারিয়া উপজেলার সুপারবোর্ড কারখানার অগ্নিকাণ্ড। তবে এখনো পুরোপরি নিভে যায়নি আগুন। রোববার আগুন লাগার পর একের পর এক ফায়ার সার্ভিসের ১২টি ইউনিট আগুন নিয়ন্ত্রণে কাজ করে। তবে বর্তমানে আগুন নির্বাপণে কাজ করছে ৫টি ইউনিট।

সোমবার (২৫ মার্চ) সকালে ফায়ার সার্ভিসের গজারিয়া ইউনিটের স্টেশন অফিসার রিফাত মল্লিক বিষয়টি নিশ্চিত করেছেন। 

তিনি জানান, দমকল বাহিনীর অনবরত চেষ্টায় রাত ৩টার দিকে আগুন নিয়ন্ত্রণে চলে আসে। এখন আর আগুন ছড়িয়ে পড়ার আশঙ্কা নেই। তবে বিপুল পরিমাণে পাটখড়ি ও কাঠজাতীয় দাহ্য পদার্থ থাকায় পুরোপুরি নির্বাপণ করা যাচ্ছে না আগুন। আগুন নেভাতে আরও সময় প্রয়োজন। পাশের মেঘনা নদী থেকে অনবরত পানি ছোড়া হচ্ছে অগ্নিকাণ্ডের স্থলে।

এদিকে ১৯ ঘণ্টায়ও আগুনের সূত্রপাত ও ক্ষয়ক্ষতির পরিমাণও নিশ্চিত হওয়া যায়নি। কারণ ও ক্ষয়ক্ষতির পরিমাণ অনুসন্ধানে কাজ করে যাচ্ছে ফায়ার সার্ভিস। 

অন্যদিকে এর মধ্যে অগ্নিকাণ্ডের বিষয়ে মো. মাসুদুল আলম বিজ্ঞ অতিরিক্ত জেলা ম্যাজিস্ট্রেটকে প্রধান করে ৫ সদস্যের তদন্ত কমিটি গঠন করেছে মুন্সিগঞ্জ জেলা প্রশাসন। এই কমিটিকে আগামী ৭ কার্যদিবসের মধ্যে তদন্ত প্রতিবেদন জমাদানের নির্দেশ দেওয়া হয়েছে।

প্রসঙ্গত, রোববার দুপুর ১টার দিকে গজারিয়া উপজেলার হোসেন্দী ইউনিয়নের সিকিরগাঁও এলাকায় মেঘনা নদীর তীরে সুপার ফর্মিকা অ্যান্ড লমিনেশন (সুপারবোর্ড) নামের একটি কারখানার গোডাউনে অগ্নিকাণ্ডের ঘটনা ঘটে। মুহূর্তে আগুন ছড়িয়ে পরে পুরো গোডাউনজুড়ে। এতে ধসে পরে গোডাউনের কাঠামো। খবর পেয়ে মুন্সিগঞ্জ-নারায়ণগঞ্জ ও ঢাকা থেকে একে একে ফায়ার সার্ভিসের ১২টি ইউনিট আগুন নেভানোর কাজে অংশ নেয়। অগ্নিকাণ্ড নেভানোর কাজে ৭ জন আহত হলেও বড় কোনো হতাহতের খবর পাওয়া যায়নি।</description><guid isPermaLink="false">https://www.kalbela.com/country-news/75855</guid><pubDate>Mon, 25 Mar 2024 12:47:28 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75855_1711345184.webp"/></item><item><title>ডাকাত কাঁধে নেওয়া সেই পুলিশ সদস্য পাচ্ছেন পুরস্কার</title><link>https://www.kalbela.com/country-news/75851</link><description>পুলিশের এক সদস্য হাসিমুখে ডাকাতির অভিযোগে গ্রেপ্তার এক ব্যক্তিকে কাঁধে করে নিয়ে যাচ্ছেন, এমন একটি ছবি স্থানীয় পর্যায়ে সামাজিক যোগাযোগমাধ্যমে ছড়িয়ে পড়ে। ছবিটি নিয়ে ব্রাহ্মণবাড়িয়ার নাসিরনগরে ব্যাপক আলোচনা হয়। এবার সেই পুলিশ সদস্যসহ অভিযানে অংশগ্রহণকারীরা পুরস্কার পেতে যাচ্ছেন।

জেলার পুলিশ সুপার মোহাম্মদ শাখাওয়াত হোসেন তাদের পুরস্কৃত করার ঘোষণা দিয়েছেন। তিনি জানিয়েছেন, আগামী কল্যাণ সভাতেই তাদের হাতে পুরস্কারের অর্থ তুলে দেওয়া হবে।

পুলিশ জানায়, শুক্রবার (২২ মার্চ) সন্ধ্যার দিকে উপজেলার হরিপুর ইউনিয়নের একটি জমি থেকে জীবন মিয়া (৫০) নামের ওই ডাকাতকে গ্রেপ্তার করা হয়। গ্রেপ্তার জীবন মিয়া হরিপুর গ্রামের হুরন আলীর ছেলে। তার বিরুদ্ধে থানায় একাধিক ডাকাতি মামলা রয়েছে। সম্প্রতি তিনি মাধবপুর-হরিপুর সড়কে ডাকাতি করতে শুরু করেন।

ডাকাত জীবনকে গ্রেপ্তারে নাসিরনগর থানা পুলিশের উপপরিদর্শক (এসআই) রুপন নাথের নেতৃত্বে অভিযান করা হয়। তারা ঘটনাস্থলে গিয়ে দেখেন জীবন তার সঙ্গীদের নিয়ে একটি জমিতে বসে ইয়াবা সেবন করছেন। তখন পুলিশ সদস্যরা কৌশলে জীবনকে আটক করেন। কিন্তু জীবন পুলিশ সদস্যকে আঘাত করে ক্ষেতে নেমে পড়েন।

এরপর পুলিশ সদস্যরা আবারও তাকে আটক করেন। কিন্তু জীবন কোনোভাবে হেঁটে আসতে রাজি হচ্ছিলেন না। এ সময় এএসআই মো. কামরুল তাকে কাঁধে তুলে নেন। কিছুদূর আনার পর তাকে সিএনজিচালিত অটোরিকশায় করে থানায় নিয়ে আসা হয়।

ব্রাহ্মণবাড়িয়ার পুলিশ সুপার মোহাম্মদ শাখাওয়াত হোসেন বলেন, ‘প্রতিটি ভালো ও প্রশংসা কাজে আমরা পুরস্কৃত করে থাকি। এই পুরস্কারে যেন অন্যান্য পুলিশ সদস্যরা অনুপ্রাণিত হন, তাই আমরা নাসিরনগরে ডাকাত ধরে প্রশংসিত হওয়া পুলিশ সদস্যদের পুরস্কৃত করার ঘোষণা দিয়েছি। আগামী কল্যাণ সভায় তাদের হাতে পুরস্কারের অর্থ তুলে দেওয়া হবে।’</description><guid isPermaLink="false">https://www.kalbela.com/country-news/75851</guid><pubDate>Mon, 25 Mar 2024 12:23:59 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75851_1711344662.webp"/></item><item><title>বিয়ের দাবিতে প্রেমিকের বাড়িতে স্কুলছাত্রীর অনশন</title><link>https://www.kalbela.com/country-news/75850</link><description>হবিগঞ্জের বাহুবলে বিয়ের দাবিতে প্রেমিকের বাড়িতে গিয়ে এক স্কুলছাত্রী অনশন শুরু করেছেন। এ সময় প্রেমিকের মায়ের নির্যাতনের শিকার হয়েছেন ওই প্রেমিকা। রোববার (২৪ মার্চ) দুপুরে উপজেলার মিরপুর ইউনিয়নের কচুয়াদি গ্রামে এ ঘটনা ঘটে।

ওই প্রেমিকের নাম কাউছার মিয়া। তিনি উপজেলার কচুয়াদি গ্রামের কাছাই মিয়ার ছেলে। পেশায় তিনি এক্সকাভেটর চালক। আর প্রেমিকা একই উপজেলার একটি বালিকা বিদ্যালয় থেকে এ বছর এসএসসি পরীক্ষা দিয়েছেন। 

নির্যাতনের স্বীকার ভুক্তভোগী জানান, কাউছারের সঙ্গে ৮ মাসের প্রেমের সম্পর্ক তার। সে আমাকে বিয়ের প্রলোভন দেখিয়ে বিভিন্ন হোটেলে গিয়ে আমার সঙ্গে দৈহিক সম্পর্কে জড়ায়। বিষয়টি জানাজানি হলে আমি তাকে বিয়ের চাপ দিলে সে আমাকে বিয়ে করতে অপারগতা প্রকাশ করে।

পরে বাধ্য হয়ে রোববার দুপুরে কাউছারের বাড়িতে আসলে তার মা আমাকে মারধর করে। আমার মোবাইল ও ব্যাগ ছিনিয়ে নিয়ে যায়।

কাউছারের বাড়িতে গিয়ে দেখা যায়, বাড়ির বাইরে দাঁড়িয়ে আছে প্রেমিকা লাকি। হাতে কাটাছেড়ার দাগ। এ সময় ভুক্তভোগী কালবেলাকে বলেন, কাউছার তাকে বিয়ে না করলে আত্মহত্যা করবেন তিনি।

এ সময় অভিযুক্ত কাউছারকে তার বাড়িতে পাওয়া যায়নি। কাউছারের মা এ বিষয়ে কোনো কথা বলতে রাজি হননি।

এ বিষয়ে স্থানীয় ইউপি চেয়ারম্যান শামীম আহমেদ বলেন, বিষয়টি শুনেছি।

শ্রমিক নেতা বাচ্চু মিয়া বলেন, বিষয়টি যেহেতু শ্রমিকের তাই বিষয়টি নিয়ে সমাধান করার চেষ্টা করেছি। কিন্তু ব্যর্থ হয়েছি।

মিরপুর ইউনিয়নের ১নং ওয়ার্ডের মেম্বার কদর আলী বলেন, ঘটনাটি শুনেছি। ঘটনাস্থলে যাচ্ছি, দেখি কী অবস্থা।

বাহুবল সার্কেলের সহকারী পুলিশ সুপার আবুল খয়ের বলেন, বিষয়টি আমার জানা নেই। থানায় অভিযোগ পেলে দ্রুত ব্যবস্থা নেওয়া হবে।</description><guid isPermaLink="false">https://www.kalbela.com/country-news/75850</guid><pubDate>Mon, 25 Mar 2024 14:03:06 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image-75850-1711348704.webp"/></item><item><title>পাহাড়ের বাঁকে মুগ্ধতা ছড়াচ্ছে ভাঁট ফুল</title><link>https://www.kalbela.com/country-news/75846</link><description>পথ চলতে বুনো একটি ফুলের দেখা মেলে প্রায় সব স্থানে। পথিকের দৃষ্টি এড়ানো সম্ভব নয় বলেই অপলক দৃষ্টিতে এ ফুলটির দিকে চেয়ে থাকার মধ্যে এক ভীষণ রকমের আনন্দ কাজ করে। নিজেকে তখন প্রেমিক বা কবি ভাবার আনন্দে অনেকটা আবেগ নিয়েই ফুলটি ছিঁড়ে নিয়ে যান অনেকে। বলছিলাম খাগড়াছড়ির মাটিরাঙ্গার বিভিন্ন পথে-প্রান্তরে শ্বেত-শুভ্রতায় ছড়ানো ভাঁট ফুলের কথা। অঞ্চল বিশেষে নামের ভিন্নতা থাকলেও এ উপজেলায় ভাঁট ফুল নামে পরিচিত এই ফুল।

এটি গ্রাম বাংলার অতি পরিচিত একটি বুনো ফুল। এ ফুলে বিমোহিত হয়ে কবি জীবনানন্দ দাশ বাংলার মুখ কবিতায় লিখেছেন- ‘ভাঁট আশঁ শ্যাওড়া বন বাতাসে কী কথা কয় বুঝি নাকো, বুঝি নাকো চিল কেন কাঁদে, পৃথিবীর কোনো পথে দেখি নাই হায়, এমন বিজন পথের ধারে দু প্রান্তে প্রাকৃতিকভাবে জন্ম গ্রহন করে থাকে’। ভাঁট বা ভাইট ফুল নিয়ে কবির এমন বর্ণনার বাস্তবতায় মাটিরাঙ্গার চড়পাড়ায় দেখা মেলে ভাঁট ফুলের।

রাস্তার দুই ধারে, পুকুরপাড়ে, ঝোপঝাড়সহ নানা পরিত্যক্ত জায়গায় ভাঁট ফুল প্রকৃতিকভাবে জন্ম নিয়ে শ্বেত-শুভ্রতায় ফুটেছে থোকা থোকা ফুল। অনেকটা নীরবে বিলিয়ে দিচ্ছে সৌন্দর্য।

ভাঁট গাছের প্রধান কাণ্ড সোজাভাবে দন্ডায়মান। সাধারণত ২ থেকে ৪ মিটার লম্বা হয় এ ফুলের গাছ। এ গাছের পাতা দেখতে কিছুটা পানপাতার আকৃতির ও খসখসে। ডালের শীর্ষে পুষ্পদন্ডে ফুল  ফোটে। পাপড়ির রং সাদা এবং এতে বেগুনি রঙের মিশ্রণ আছে। বসন্ত থেকে গ্রীষ্ম পর্যন্ত ফুল ফোটে। এ ফুলের রয়েছে মিষ্টি সৌরভ। রাতে বেশ সুঘ্রাণ ছড়ায় এ ফুল। ফুল ফোটার পর মৌমাছিরা ভাঁট ফুলের মধু সংগ্রহ করে।

ভাঁট উদ্ভিদ প্রাকৃতিক সৌন্দর্যবর্ধনের পাশাপাশি তোতো হওয়ার কারণে ভেষজ গুণাগুণ রয়েছে তার। বিষাক্ত কিছু কামড় দিলে এ ফুলের রস ক্ষত স্থানে দিলে দ্রুত সেরে যায়। তাছাড়া অনেকে কৃমি দূর করার জন্য এ ফুলের রস খেয়ে থাকেন। চর্মরোগে নিয়মিত ফুলের রস মালিশ করলে উপশম মেলে। ওই গাছের পাতার রস গ্যাস নির্মূলসহ ছোটদের মুখে অরুচি, পেট ফাঁপা ও জ্বর সারাতে কার্যকরী। তাছাড়া গরু-ছাগলের গায়ে উকুন হলে ভাইট পাতা বেটে দিলে উকুন মরে যায়। বসন্ত শেষে ভাঁট গাছ কেটে রান্নার জ্বালানির চাহিদা মেটানো হয়।



মাটিরাঙ্গা বালিকা উচ্চ বিদ্যালয়ের সহকারী শিক্ষক আলাউদ্দিন হেলাল বলেন, আধুনিক চিকিৎসা ব্যবস্থায় বর্তমান প্রজন্ম এ গাছটির ভেষজ গুণাগুণ জানে না বলেই ঝোপঝাড় মনে করে কেটে ফেলা হচ্ছে ভেষজ ওষুধিগুণ সম্পন্ন এ ফুলগাছটি। আগে সব জায়গায় ভাইট গাছ দেখা যেত। এখন বসতবাড়িসহ ফসলি জমি বেড়ে যাওয়ায় ঝোপঝাড় কেটে ফেলা হচ্ছে। তাছাড়া কীটনাশক প্রয়োগ, বন-জঙ্গল পরিষ্কার, ছাড়াও প্রতি বছর রাস্তাঘাট সংস্কার করণে কেটে ফেলা হচ্ছে মহামূল্যবান এ গাছ। 

মাটিরাঙ্গা উপজেলা উপসহকারি উদ্ভিদ সংরক্ষণ কর্মকর্তা মো. আমির হোসেন বলেন, ভাটঁ উদ্ভিদ অবহেলায় ও অযত্নে চাষ ছাড়াই অনেকটা প্রকৃতিকভাবে বেড়ে ওঠে। এটি গুল্মজাতীয় বহুবর্ষজীবী সপুষ্পক উদ্ভিদ। বসন্ত থেকে গ্রীষ্মকাল পর্যন্ত গাছটিতে ফুল ফোটে। ফুলটির নির্মাণশৈলী নানা কারুকাজে ভরা। এ ফুলের পুংকেশর, পাপড়ি, পাতা ও কান্ডকে প্রকৃতি নিখুঁতভাবে সাজিয়েছে। ফুলের পুংকেশরই এ ফুলের প্রধান সৌন্দর্য।

মাটিরাঙ্গা উপজেলা কৃষি কর্মকর্তা কৃষিবিদ মো. সবুজ আলী বলেন, ভাঁটফুল বা ঘেটু গুল্মজাতীয় বুনো ফুল গাঁয়ের মাঠে কিংবা রাস্তার ধারে অযত্নে ফুটে থাকে। এই ফুল দিয়ে হিন্দু সম্প্রদায়ের লোকেরা ভাঁট বা ঘেটু পুজা করে থাকে বলে তাদের কাছে ভাঁটফুলের অনেক কদর রয়েছে। এ গাছের ভেষজ গুণাগুণও রয়েছে। এই উদ্ভিদ প্রকৃতি থেকে উজাড় হয়ে যাচ্ছে। তাই ওষুধিগুণাগুণ ও বুনো সৌন্দর্য উপভোগে ভাইট ফুল রক্ষা করা জরুরি।</description><guid isPermaLink="false">https://www.kalbela.com/country-news/75846</guid><pubDate>Mon, 25 Mar 2024 10:39:17 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75846_1711341191.webp"/></item><item><title>ফরিদপুরে ‘কালো সোনা’ চাষে ঝুঁকছেন কৃষকরা</title><link>https://www.kalbela.com/country-news/75845</link><description>পেঁয়াজের সাদা কদম শুকিয়ে বের হয় কালো দানা বা বীজ, যার বাজারদর আকাশছোঁয়া। তাই একে বলা হয় কালো সোনা। একটা সময় পুরোপুরি আমদানিনির্ভর থাকলেও দিনে দিনে দেশে এই কালো সোনা খ্যাত পেঁয়াজ বীজের আবাদ বাড়ছে। ‘কালো সোনা’ নামে খ্যাত পেঁয়াজের বীজের চাষিদের মুখে এ বছর আনন্দের হাসি বিরাজ করছে। অগ্রহায়ণ মাসে পেঁয়াজ বীজের চাষ শুরু হয়। ফুল পাকে চৈত্র মাসে। কিছুদিন পরেই পাকতে শুরু করবে এ ফুলের বীজ। বর্তমানে সারাদেশে পেঁয়াজ বীজের যে চাহিদা তার ৪০ শতাংশ জোগান দেয় ফরিদপুরের সদরপুর ও চরভদ্রাসন উপজেলার চাষিরা।

সদরপুর কৃষি সম্প্রসারণ অধিদপ্তরের দেওয়া তথ্য অনুযায়ী, চলতি মৌসুমে সদরপুর উপজেলার ৯টি ইউনিয়নে ৩৫৬ হেক্টর জমিতে পেঁয়াজ বীজের আবাদ হয়েছে। যা থেকে এবার প্রায় ১৯০ টন পেঁয়াজ বীজ উৎপাদনের সম্ভাবনা রয়েছে। এর মধ্যে সবচেয়ে বেশি উপজেলার কৃষ্ণপুর ইউনিয়নে আবাদ হয়েছে।

চরভদ্রাসন কৃষি সম্প্রসারণ অধিদপ্তরের দেওয়া তথ্য অনুযায়ী, চলতি মৌসুমে চরভদ্রাসন উপজেলার ৪টি ইউনিয়নে ১৭০ হেক্টর জমিতে পেঁয়াজ বীজের আবাদ হয়েছে, যা থেকে এবার প্রায় ৯৫ টন পেঁয়াজ বীজ উৎপাদনের সম্ভাবনা রয়েছে। এর মধ্যে সবচেয়ে বেশি উপজেলার চরহরিরামপুর ইউনিয়নে আবাদ হয়েছে।

অপরদিকে, গত বছর ফরিদপুর জেলার সদরপুর উপজেলায় ৩৫০ হেক্টর ও চরভদ্রাসন উপজেলায় ১৩১ হেক্টর জমিতে পেঁয়াজ বীজের আবাদ হয়েছিল। গত বারের তুলনায় এ বছর এই দুই উপজেলাতেই আবাদের পরিমাণ বেড়েছে। ভালো লাভ পাওয়ায় এই ফসলের দিকে কৃষকদের আগ্রহ বেড়েছে। এলাকার কৃষকরা এবং তরুণরাও এ বীজ চাষে ঝুঁকে পড়েছেন। এলাকার বিস্তীর্ণ মাঠ ভরে উঠেছে পেঁয়াজ ফুল। এ ছাড়া সরকারের বিশেষ তদারকি থাকায় স্থানীয় কৃষি দপ্তরও এই পেঁয়াজ উৎপাদনে কৃষকদের নানাভাবে সাহায্য-সহযোগিতা করছে।

সদরপুরের সদর ইউনিয়নের পূর্ব শ্যামপুর এলাকার আব্দুল হাই মোল্লা গত ২০ বছর ধরে পেঁয়াজ বীজ চাষাবাদ করছেন। এক বিঘা দিয়ে শুরু করে এখন তিনি জমির পরিমাণ বাড়িয়ে ৩০ বিঘা জমিতে এ বছর পেঁয়াজ বীজের আবাদ করেছেন।

হাই মোল্লা বলেন, ‘আমি ছোট বেলা থেকেই পেঁয়াজ বীজের আবাদ করে দেখতাম যে আমাদের বাড়ির সবাই পেয়াজ বীজের চাষ করে। এরপর আমার বাবা মারা যাওয়ার পরে আমিও পেয়াদ বীজের আবাদ শুরু করি, এতে প্রথম বছরেই ভালো আয় হয়। এরপর আর থেমে থাকতে হয়নি।’

সদরপুর উপজেলার কৃষি অফিসার কৃষিবিদ নিটুল রায় বলেন, এই উপজেলার মাটি ও আবহাওয়া পেঁয়াজ বীজের আবাদের উপযোগী হওয়ায় এখানে বীজের ব্যাপক আবাদ হয়। মূলত সদরপুরে ২ ধরনের পেঁয়াজের আবাদ হয়।’

চরভদ্রাসন বি এস ডাঙ্গী গ্রামের বীজ চাষি হামেদ মৃধা বলেন, এ বছর মৌমাছির অভাবে এই পেঁয়াজ বীজের গাছে পরাগায়নের মাত্রা কমে এসেছে। নিরুপায় কৃষক হাতের তালু বুলিয়ে এক ফুলের রেণুর সঙ্গে আরেক ফুলের রেণুর পরাগায়নের পন্থাও বেছে নেন অনেকে। কিন্তু এতে প্রাকৃতিক পরাগায়নের মতো ভালো ফলন হয়নি। আর তাই গত বছরের চেয়ে কিছু বেশি জমিতে চাষ হলেও এবার গতবারের চেয়ে উৎপাদন কমে আসবে বলে মনে করা হচ্ছে। 

সদরপুর পশ্চিম শ্যামপুর গ্রামের বীজ চাষি শাহজাহান মৃধা বলেন, এই বছর পেঁয়াজ বীজের ফলন ভালো হয়েছে। কিন্ত এইবার আমাদের হাত দিয়ে পরাগায়ন করতে হচ্ছে। এই সুযোগে ভারত থেকে পেঁয়াজ বীজ আমদানির আশঙ্কাও রয়েছে। তবে যদি ভারত থেকে পেঁয়াজ বীজ আমদানি করা হয় তাহলে সার্বিকভাবেই ক্ষতি ডেকে আনবে।

চরভদ্রাসন উপজেলা কৃষি অফিসার মুহাম্মদ তোফাজ্জেল হোসেন বলেন, চাষিদের পেঁয়াজ বীজ আবাদে যত্নশীল থাকতে হয়। কোনো রকম অযত্ন হলে ফলন নষ্ট হয়ে যায়। ক্ষেতে বীজের আবাদ শুরু হয় নভেম্বর-ডিসেম্বরে আর ফলন পাওয়া যায় এপ্রিল-মে মাসের দিকে। কয়েকদিন আগে শিলাবৃষ্টির কারণে বীজের কিছুটা ক্ষতি হয়েছে। আরেকটি সমস্যা মৌমাছির অভাবে কৃষকদের হাত দিয়ে পরাগায়ন করতে হচ্ছে, কিন্ত আবহাওয়া অনুকূলে থাকলে এই বছর আবাদ ভালো হবে।

জেলা কৃষি সম্প্রসারণ অধিদপ্তরের উপপরিচালক মো. রফিকুল ইসলাম বলেন, ‘দাম ভালো পাওয়ায় এ বছর আমাদের লক্ষ্যমাত্রার চেয়ে বেশি পেঁয়াজ বীজের আবাদ হয়েছে। আবহাওয়া ঠিক থাকলে জেলার কৃষকরা এবার সাড়ে ৭ টন বীজ উৎপাদন করবে। এর মধ্যে সদরপুর ও চরভদ্রাসনের কৃষকরা পেঁয়াজ বীজের আবাদ ২৮৫ হেক্টর জমিতে। যার বাজারমূল্য কমপক্ষে ৭৫ কোটি টাকা ছাড়িয়ে যাবে বলে আশা করা হচ্ছে।’</description><guid isPermaLink="false">https://www.kalbela.com/country-news/75845</guid><pubDate>Mon, 25 Mar 2024 11:41:22 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75845_1711341015.webp"/></item><item><title>পাহাড়ে অপহৃত আরেক কৃষক উদ্ধার</title><link>https://www.kalbela.com/country-news/75844</link><description>কক্সবাজারের টেকনাফে অপহৃত আরেক কৃষক মো. নুরকে উদ্ধার করেছে র‌্যাব। এ নিয়ে অপহৃত পাঁচ কৃষককেই উদ্ধার করা হলো। রোববার (২৪ মার্চ) রাতে উপজেলার হ্নীলা ইউনিয়নের রঙ্গিখালী পাহাড়ে এ সফল উদ্ধার অভিযান করা হয়।

টেকনাফের পশ্চিম পানখালী থেকে বৃহস্পতিবার (২১ মার্চ) ভোরে পাঁচজন অপহরণের শিকার হন। তারা সবাই কৃষক। পরে তাদের ছেড়ে দিতে পরিবারের কাছে পাঁচ লাখ টাকা মুক্তিপণ দাবি করে অপহরণকারীরা।

শনিবার (২৩ মার্চ) রাত সাড়ে ১২টার দিকে অপহৃত পাঁচজনের মধ্যে চারজনকে লেদা পাহাড় থেকে উদ্ধার করে পুলিশ।

টেকনাফ থানার ওসি মুহাম্মদ ওসমান গণি বলেন, ‘অপহরণকারীর সদস্য সংখ্যা ছিল ২৫ জনের মতো। তাদের প্রত্যেকের হাতে অস্ত্র রয়েছে। তাদের আস্তানাও শনাক্ত হয়েছে।’ বাকি অপরাধীদের গ্রেপ্তারে পুলিশ তৎপর রয়েছে বলেও জানান তিনি।</description><guid isPermaLink="false">https://www.kalbela.com/country-news/75844</guid><pubDate>Mon, 25 Mar 2024 11:23:28 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75844_1711340873.webp"/></item><item><title>চলন্ত ট্রেনে সন্তান প্রসব</title><link>https://www.kalbela.com/country-news/75841</link><description>ঢাকা থেকে চট্টগ্রাম অভিমুখী সুবর্ণ এক্সপ্রেস ট্রেনে সন্তানের জন্ম দিয়েছেন মোছাম্মত জান্নাতুন নামে এক নারী। শনিবার (২৪ মার্চ) সন্ধ্যা সাড়ে ৬টায় এ ঘটনা ঘটে।

এরপর নবজাতক ও মা ব্রাহ্মণবাড়িয়া ২৫০ শয্যাবিশিষ্ট জেনারেল হাসপাতালে চিকিৎসা নিয়েছেন।

মোছাম্মত জান্নাতুন চট্টগাম জেলার কর্ণফুলী থানার শিকলবাহা ইউনিয়নের ইকবাল হোসেনের স্ত্রী। ট্রেনটি ভৈরব স্টেশন অতিক্রম করার সময় তার প্রসবব্যথা ওঠে।

জানা যায়, ঢাকা থেকে ছেড়ে আসা সুবর্ণ ট্রেনটি ভৈরব বাজার স্টেশন অতিক্রম করে আশুগঞ্জ পার হয়ে তালশহর স্টেশনে এলে নবজাতক  ভূমিষ্ঠ হয়। তখন জানাজানি হলে ঢাকা কন্ট্রোল অফিস থেকে ব্রাহ্মণবাড়িয়া স্টেশন মাস্টারকে জানানো হয়।

তখন ট্রেনটি ব্রাহ্মণবাড়িয়ায় যাত্রাবিরতি দেয়। এরপর মা ও নবজাতককে হাসপাতালে নিয়ে যাওয়া হয়। এ জন্য স্টেশনে আগে থেকেই একটি সিএনজিচালিত অটোরিকশা প্রস্তুত রাখা হয়েছিল।

সেটি দিয়েই তাদের হাসপাতালে পাঠানো হয়। এতে তাদের সহযোগিতা করেন ব্রাহ্মণবাড়িয়া স্টেশনের পয়েন্টম্যান শাহরিয়ার হোসেন ইমন এবং স্টেশনে প্লাটফর্মে থাকা দোকানি মো. ডালিম মিয়া।

ব্রাহ্মণবাড়িয়া জেনারেল হাসপাতালের গাইনি বিভাগের সিনিয়র নার্স স্মৃতি রানী রায় বলেন, ‘মা ও শিশুকে প্রয়োজনীয় চিকিৎসা দেওয়া হয়েছে। বাচ্চার ওজন তিন কেজি। চিকিৎসক ওই মাকে ভর্তি নিয়েছিলেন।  কিন্তু বাচ্চা ও মা সুস্থ থাকায় তারা নিজ দায়িত্বে চট্টগ্রাম চলে গেছেন।’

হাসপাতালটির কর্তব্যরত চিকিৎসক মো. তাজুল ইসলাম বলেন, ‘ওই মাকে হাসপাতালে ভর্তি থাকার পরামর্শ দিয়েছিলাম। তবে তিনি ভর্তি থাকেননি। বাচ্চাটি সুস্থভাবেই জন্ম হয়েছে। কোনো সমস্যা হয়নি।’</description><guid isPermaLink="false">https://www.kalbela.com/country-news/75841</guid><pubDate>Mon, 25 Mar 2024 10:34:31 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75841_1711339492.webp"/></item><item><title>প্রেমের টানে এবার ফরিদপুরে মালয়েশিয়ান তরুণী</title><link>https://www.kalbela.com/country-news/75839</link><description>প্রেমের টানে এবার মালয়েশিয়ান তরুণী ফরিদপুরের ভাঙ্গায় এসেছেন।রোববার (২৪ মার্চ) সন্ধ্যায় তিনি হযরত শাহজালাল আন্তর্জাতিক বিমানবন্দরে অবতরণ করেন। এরপর রাতেই ঢাকার একটি হোটেলে ২ লাখ টাকা দেনমোহরে প্রেমিককে বিয়ে করেন।

প্রেমিক শামীম হোসেন (৩৫) উপজেলার ঘারুয়া ইউনিয়নের শরীফাবাদ খারদিয়া গ্রামের মহিউদ্দিন শেখের ছেলে। মালয়েশিয়ান তরুণী সুয়াইলা বিনতে আব্দুর রহমান (৩৭)। তিনি মালয়েশিয়ায় একটি রেস্তোরাঁর কর্মচারী।

জানা গেছে, সুয়াইলার এটি দ্বিতীয় বিয়ে। চার বছর আগে প্রথম স্বামীকে ডিভোর্স দেন। অপরদিকে শামীম হোসেন পাঁচ বছর ধরে মালয়েশিয়া প্রবাসী। তার ভিসা ছিল কনস্ট্রাকশনের। তিন বছর আগে সুয়াইলা অনলাইনে ফুলের ব্যবসা করতেন। সেই সূত্রে তাদের পরিচয়।

পরিচয় থেকে প্রেম এরপর ঘর বাঁধার স্বপ্ন। সেই স্বপ্ন পূরণের জন্য মালয়েশিয়া থেকে সুয়াইলা বাংলাদেশে আসেন। 

এদিকে বিয়ের পর নববধূ সেজে রোববার রাত সাড়ে ১১টার দিকে শ্বশুরবাড়িতে যান ওই তরুণী। শ্বশুরবাড়ির লোকজন তাকে বরণ করে নেন।

নববধূকে এক নজর দেখতে শত শত গ্রামবাসী ভিড় জমান শামীমের বাড়িতে।

এ বিষয়ে শামীম হোসেন বলেন, ‘আমি কনস্ট্রাকশনের ভিসায় যাই। ওই দেশের আইনে মালয়েশিয়ার নাগরিককে বিয়ে করা নিষিদ্ধ থাকায় বিয়ে করতে পারিনি। শুধু অপেক্ষার প্রহর গুনছিলাম। তিন বছর ধরে তার সঙ্গে আমার সম্পর্ক। আমার ভিসার মেয়াদ শেষ হলে গত ডিসেম্বরে আমি দেশে চলে আসি। ওর সঙ্গে আমার প্রতিনিয়ত কথা হতো। সুয়াইলা অবশেষে বাংলাদেশ এসে ঘর বাঁধতে রাজি হয়। তার পরিবারের সঙ্গে  অনেক সংগ্রামের মাধ্যমে সবাইকে রাজি করে বাংলাদেশের চলে আসে সুয়াইলা। রাতেই তার সঙ্গে আমার বিয়ে হয়। হয়তো এখন ধুমধাম করেই বাকি কাজটুকু সারা হবে।’

নববধূ সুয়াইলা তার ভাষায় বলেন, ‘আমি বাংলাদেশের তথা শ্বশুরবাড়ির মানুষের ভালোবাসায় মুগ্ধ। ঘর বাঁধতে এক মাসের ছুটি নিয়ে শামীমের কাছে ছুটে এসেছি। আমি খুব খুশি।’

এদিকে ঘারুয়া ইউনিয়ন পরিষদের চেয়ারম্যান মনসুর আহমেদ মুন্সী বলেন, ‘শুনেছি মালয়েশিয়ান একটি মেয়ে আমার ইউনিয়নের ছেলেকে বিয়ে করতে চলে এসেছে। আমি ওদের বিষয়ে কোনো সহযোগিতা লাগলে অবশ্যই করব।’</description><guid isPermaLink="false">https://www.kalbela.com/country-news/75839</guid><pubDate>Mon, 25 Mar 2024 10:18:21 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75839_1711338628.webp"/></item><item><title>ঘুষ নয়, কক্সবাজারে মেধার ভিত্তিতে পুলিশে নিয়োগ</title><link>https://www.kalbela.com/country-news/75837</link><description>ঘুষ বা অর্থ, এমনকি কোনো সুপারিশ-তদবির ছাড়াই কক্সবাজারে পুলিশের কনস্টেবল পদে চাকরি পেয়েছেন ৫৮ জন। এদের মধ্যে ৫২ জন পুরুষ ও ৬ জন নারী।

শনিবার (২৩ মার্চ) সন্ধ্যা ৭টার দিকে কক্সবাজার জেলা পুলিশ লাইনে পুলিশের ট্রেইনি রিক্রুট কনস্টেবল (টিআরসি) পদের নিয়োগ পরীক্ষার চূড়ান্ত ফল ঘোষণা করেন পুলিশ সুপার মো. মাহফুজুল ইসলাম। এ সময় চূড়ান্তভাবে উত্তীর্ণদের দেশপ্রেম, সততা, পেশাদারত্ব ও সেবার মনোভাব নিয়ে পুলিশ বিভাগে চাকরি করার আহ্বান জানান তিনি।

জেলা পুলিশের পক্ষ থেকে জানানো হয়েছে, ‘সেবার ব্রতে চাকরি’ এ স্লোগানে ২৩ মার্চ কক্সবাজার জেলায় শূন্য পদের বিপরীতে শতভাগ মেধা, যোগ্যতার ভিত্তিতে বাংলাদেশ পুলিশে ট্রেইনি রিক্রুট কনস্টেবল (টিআরসি) পদে নিয়োগ দেওয়া হয়েছে।

তাদের দেওয়া তথ্য মতে, কক্সবাজার জেলায় ট্রেইনি রিক্রুট কনস্টেবলের ৫৮টি শূন্য পদের বিপরীতে ২৫৪৩ জন শারীরিক সক্ষমতা যাচাই পরীক্ষায় অংশগ্রহণের সুযোগ পেলেও তাদের মধ্যে ১৯৬৯ জন অংশ নিয়ে ফিজিক্যাল এনডিউরেন্স টেস্টে (পিইটি) অংশ নেন। সেখান থেকে ৪৯৮ জন লিখিত পরীক্ষা অংশগ্রহণ করেন। লিখিত পরীক্ষায় ১২০ জন প্রার্থী উত্তীর্ণ হয়ে মৌখিক পরীক্ষায় অংশগ্রহণ করেন। সর্বশেষ শনিবার (২৩ মার্চ) চূড়ান্তভাবে ৫২ জন পুরুষ এবং ৬ জন নারীকে চূড়ান্তভাবে নিয়োগ দেন কক্সবাজার জেলা টিআরসি নিয়োগ বোর্ড।

বোর্ডে উপস্থিত ছিলেন বান্দরবান জেলা পুলিশের অতিরিক্ত পুলিশ সুপার (ক্রাইম এন্ড অপস্) আবদুল করিম, রাঙ্গামাটি জেলা পুলিশের অতিরিক্ত পুলিশ সুপার (ডিএসবি) শাহনেওয়াজ ও কক্সবাজার জেলা পুলিশের অতিরিক্ত পুলিশ সুপার (প্রশাসন) (পুলিশ সুপার পদে পদোন্নতিপ্রাপ্ত) মো. রফিকুল ইসলামসহ জেলা পুলিশের ঊর্ধ্বতন কর্মকর্তারা।

এসময় চূড়ান্তভাবে উত্তীর্ণরা তাদের অনুভূতি ব্যক্ত করতে গিয়ে বলেন, মেধা ও যোগ্যতার ভিত্তিতে চাকরি পেয়েছি এর চেয়ে আনন্দ আর কি হতে পারে। আমরা এতটাই খুশি যে ভাষায় প্রকাশ করা সম্ভব না। অথচ আবেদনের শুরুতে আমরা শোনতে পেয়েছিলাম ঘুষ আর তদবির ছাড়া পুলিশের চাকরি হয় না। কিন্তু এটি ভুল প্রমাণ করলেন কক্সবাজার জেলা পুলিশ। এ জন্য কক্সবাজার জেলা পুলিশের প্রতি কৃতজ্ঞতা জানান তারা।

কক্সবাজার জেলা পুলিশ সুপার মাহফুজুল ইসলাম বলেন, সম্পূর্ণ মেধা ও যোগ্যতার ভিত্তিতে আমরা ৫৮ জনকে পুলিশ কনস্টেবল নিয়োগ দেওয়া হয়েছে। নতুন চাকরি পাওয়া পুলিশ সদস্যের কেউই আগে বিশ্বাস করতে পারেননি টাকা ছাড়াও পুলিশ চাকরি হয়। এখন তাদের সেই ভুল ভেঙেছে।

তিনি বলেন, স্বচ্ছ প্রক্রিয়ায় ও দুর্নীতিমুক্ত নিয়োগ ছিল আমাদের জন্য একটি বড় চ্যালেঞ্জের ব্যাপার। আমরা সেটি করে দেখিয়েছি।</description><guid isPermaLink="false">https://www.kalbela.com/country-news/75837</guid><pubDate>Mon, 25 Mar 2024 10:07:54 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75837_1711338234.webp"/></item><item><title>অল্প খরচে বেশি লাভ হওয়ায় গম চাষে ঝুঁকছেন চাষিরা</title><link>https://www.kalbela.com/country-news/75836</link><description>দেশের সর্ব উত্তরের জেলা পঞ্চগড়ের দেবীগঞ্জে অল্প খরচে অধিক লাভজনক হওয়ায় বোরো চাষের পাশাপাশি গম চাষে ঝুঁকছেন এলাকার কৃষকরা।

রোববার (২৪ মার্চ) সরেজমিনে উপজেলার বিভিন্ন এলাকা ঘুরে দেখা যায়, চলতি মৌসুমে দেবীগঞ্জে গমের বাম্পার ফলন হয়েছে। আশানুরূপ ফলন ঘরে তুলতে শেষ সময়ে ব্যস্ত সময় পার করছেন এলাকার গম চাষিরা। নভেম্বরের শুরুর দিকে গমের বীজ বপণ করা হয় এবং মার্চের শেষের দিকে গম কাটা শুরু হয়।

চাষিদের সঙ্গে কথা বলে জানা যায়, গমে রোগবালাইয়ের আক্রমণ কম হয়। সেচ ও সার কম লা‌গে তাই উৎপাদন ব্যয়ও কম। আবাহাওয়া অনুকূলে থাকলে সঠিক পরিচর্যায় প্রতি বিঘায় ১৫ থেকে ১৭ মন পর্যন্ত গম উৎপাদিত হয়। বাজার ভেদে প্রতি মন কাঁচা গম এক হাজর ৮০০ টাকা থেকে শুরু করে এক হাজার ৯০০ টাকায় বিক্রি হয় এবং প্রতি মন শুকনো গম দুই হাজার ১০০ টাকা থেকে শুরু করে দুই হাজার ২০০ টাকায় বিক্রি হয়। ধানের চে‌য়ে তুলনামূলক গমের দামও ভালো এবং কম খরচে অধিক আয়ের লক্ষ্যে গম আবাদে ঝুঁকছেন এ এলাকার চাষিরা।

উপজেলা কৃষি সম্প্রসারণ অধিদপ্তরের তথ্য অনুযায়ী, চলতি মৌসুমে দেবীগঞ্জ উপজেলার ১০ ইউনিয়ন এবং এক পৌরসভায় মোট এক হাজার ২৯০ হেক্টর জমিতে গমের চাষ হয়েছে। এর মাঝে ৪৪০ হেক্টর জমিতে বারি গম- ৩০, ১৫০ হেক্টর জমিতে বারি গম- ৩২, ৬৯৭ হেক্টর জমিতে বারি গম- ৩৩, ২ হেক্টর জমিতে WMRI- 1 এবং ১ হেক্টর জমিতে WMRI- 2 চাষ হয়েছে। এ ছাড়া গমের চাষ বৃদ্ধির লক্ষ্যে এক হাজার প্রান্তিক কৃষকের মাঝে জনপ্রতি বিভিন্ন জাতের ২০ কেজি গমের বীজ, ১০ কেজি ড্যাপ এবং ১০ কেজি এমওপি সার বিনামূল্যে বিতরণ করা হয়।

উপজেলার পামুলী ইউনিয়নের সরকার পাড়া এলাকার প্রান্তিক কৃষক বিষ্ণু রায় বলেন, গত বছর কৃষি অফিসের পক্ষ বিনামূল্যে সার ও বীজ পেয়ে আমার এক বিঘা ডাঙা জমিতে গম চাষ করি। বাসায় খাওয়া জন্য অর্ধেক রেখে বাকি অর্ধেক বাজারে বিক্রি করি। সব খরচ বাদ দিয়েও ৭/৮ হাজার টাকা লাভ হয়। এ বছর পুনরায় সেখানে গম লাগাই। এখনো গম কাটেনি তবে বাজারে গমের দাম ভালো থাকায় আশা করছি এবারো ভালো দামে বিক্রি করতে পারবো।

পার্শ্ববর্তী দেবীডুবা ইউনিয়নের তাতীপাড়া এলাকার কৃষক মোহিনী বর্মন বলেন, গত কয়েক বছর ধরে গম আবাদ করতেছি‌। ধানের থেকেও গমে লাভ বেশি। এ বছর কৃষি অফিসের প্রণোদনার বীজ ও সার বিনামূল্যে পেয়েছি। জমি চাষ, সেচ এবং শ্রমিক খরচ মিলিয়ে এক বিঘা জমিতে সর্বোচ্চ ৯ হাজার টাকা খরচ হয়েছে। এবার জমিতে ১৭ মন গম হয়েছে যা এক হাজার ৯০০ টাকা দরে ৩২ হাজার টাকায় বিক্রি করি। এতে করে খরচ বাদ দিয়ে বিঘায় প্রায় ২৩ হাজার টাকার মতো লাভ হয়।

এ বিষয়ে উপজেলা কৃষি কর্মকর্তা কৃষিবিদ মো. নাঈম মোর্শেদ বলেন, বাংলাদেশের ক্রমবর্ধমান জনগোষ্ঠীর পুষ্টি চাহিদা নিশ্চিত এবং কৃষিকে লাভজনক করার জন্য গম চাষে কৃষকদের আগ্রহী করতে কাজ করে যাচ্ছে উপজেলা কৃষি সম্প্রসারণ অধিদপ্তর। এ লক্ষ্যে কৃষকদের প্রশিক্ষণ ও প্রণোদনা প্রদান, সঠিক সময়ে গুণগত মানের বীজ সরবরাহ এবং রোগ বালাই ব্যবস্থাপনা সম্পর্কে নিয়মিত দিক নির্দেশনা প্রদান করা হচ্ছে।</description><guid isPermaLink="false">https://www.kalbela.com/country-news/75836</guid><pubDate>Mon, 25 Mar 2024 10:26:17 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75836_1711337971.webp"/></item><item><title>নওগাঁর মাঠে এবার বাহুবলী টমেটোর চাষ</title><link>https://www.kalbela.com/country-news/75835</link><description>উত্তরের জেলা নওগাঁ। খাদ্যশস্যের ভান্ডার ধানের পাশাপাশি নিত্য নতুন ফসল ও সবজি উৎপাদনে মেতেছেন এ জেলার কৃষকরা। কেউ ইউটিউব দেখে কেউবা বিভিন্ন উপায়ে উৎপাদন করছেন নতুন নতুন ফসল। ফলে দিন দিন পরিচিতি বাড়ছে এ জেলার কৃষকদের। এবার তাক লাগিয়ে দিয়েছেন চাষি মইনুল হক। বাহুবলী টমেটো চাষ করে সাড়া ফেলেছেন তিনি।

এই বাহুবলী টমেটো চাষ করেছেন নওগাঁ সদর উপজেলার বর্ষাইল ইউনিয়নের চক-আতিথা গ্রামের চাষি মইনুল হক। অগ্রহায়ণ মাসে ১০ শতক জমিতে আধুনিক মালচিং পদ্ধতিতে বাহুবলী টমেটোর চারা রোপণ করেছিলেন তিনি। দেড় মাসেই গাছে ফুল ও ফল আসে। বাজারে চাহিদাও বেশি। প্রথম চালানে প্রায় ৪০ মন টমেটো বিক্রি করেছেন প্রায় ৪২ হাজার টাকার। দ্বিতীয় চালানে ৫০ হাজার টাকার টমেটো বিক্রির আশা করছেন তিনি। তাই এটি চাষাবাদে ভাগ্য বদলেছে চাষি মইনুল হকের।

আধুনিক মালচিং প্রযুক্তি অনুসরণ করে উৎপাদন খরচ হয়েছে কম বেড়েছে ফলনও। প্রথম দফায় মূলধনের চারগুণ বেশি লাভ করার পরও দ্বিত্বীয় দফায় সমপরিমাণ লাভের আশা দেখছেন এ কৃষক। কৃষি বিভাগের সহযোগিতা এবং কৃষকের পরিচর্যায় বেড়েছে উৎপাদন সঙ্গে পেয়েছেন মূল্য বলছেন সংশ্লিষ্টরা।

পূর্বে মিন্টু সুপার, রতন, রাজাবাবু সহ বেশ কয়েকটি জাতের টমেটো চাষ করেছেন কৃষক মইনুল হক। কিন্তু ফলন ও দাম না পাওয়ায় সেই জাতগুলো বাদ দিয়ে সদর উপজেলা কৃষি বিভাগের পরামর্শে এবারই প্রথম বাহুবলী জাতের টমেটো চাষ করেন তিনি। প্রথমেই বাম্পার ফলন পেয়েছেন। কৃষক মইনুল হক জানান, সব জাতের থেকে বাহুবলী জাতের টমেটো চাষে ভাগ্য ফিরেছে তার। প্রতি মন টমেটো ১২শ থেকে ১৪শ টাকা বিক্রি করেছেন তিনি। ১০ শতক জমিতে তার সর্বসাকূল্যে খরচ হয়েছে মাত্র ১২ হাজার টাকা ।

প্রথম চালানে ৪২ হাজার টাকা বিক্রি করেও দ্বিতীয় চালানে ওই একই গাছ থেকে আরও ৫০ হাজার বিক্রির সম্ভাবনা দেখছেন তিনি। পাইকাররা মাঠে এসে তার কাছ থেকে টমেটো নিয়ে যায়। কৃষক মইনুলকে তার স্ত্রী শেলী আখতার সার্বিক সহযোগিতা করেন। গাছ থেকে টমেটো উত্তোলন, বিক্রি হিসাব সংরক্ষণসহ সকল কাজে সহযোগিতা করেন।

তিনি জানান, এইবার ঈদে ফসল থেকে লাভের টাকায় বাড়ির সকলকে উপহার দেবেন। এতে করে বরাবরের তুলনায় এইবার ঈদে তাদের আনন্দটা ব্যতিক্রম হবে। বাহুবলী টমেটো তাদের পারিবারিক পরিবর্তন আনতে সহায়তা করবে।

এইদিকে কৃষক মইনুল হককে দেখে তার গ্রামের কৃষকরাও আগামীতে বাহুবলী টমেটো চাষ করবেন বলে জানিয়েছেন। তারা বলেন, অল্প খরচে অধিক লাভ হয় বাহুবলী টমেটো চাষে। তাই তারাও তাদের জমিতে কৃষি বিভাগের পরামর্শ নিয়ে বাহুবলী টমেটো চাষ করবেন।

সদর উপজেলার মাঠপর্যায়ের কৃষি কর্মকর্তারা জানিয়েছেন, বীজ, সার, কীটনাশকসহ সকল সুবিধা কৃষক মইনুলকে দেওয়া হয়েছে। তার সুফল তিনি পেয়েছেন। সার্বক্ষণিক সদর উপজেলা কৃষি বিভাগ তার পাশে ছিল এবং থাকবে। মইনুল হক বাহুবলী টমেটো অল্প খরচে যে উৎপাদন করেছেন তার লাভের ভাগ শতভাগ। তার মতো অন্যান্য কৃষকদেরও বহুবলী টমেটো চাষে উদ্বুদ্ধকরণ করতে সার্বিক সহযোগিতা করবেন তারা বলে জানান।

সদর উপজেলা কৃষি অফিসার মুনিরুল ইসলাম জানান, কৃষক মইনুল হক তার ১০ শতক জমিতে বাহুবলী টমেটো চাষে ব্যাপক লাভবান হয়েছেন। রাজশাহী কৃষি উন্নয়ন প্রকল্পের মাধ্যমে মালচিং পদ্ধতিতে এই চাষ শুরু করেন তিনি। সময় অনুযায়ী এবং আবহাওয়া অনুকূলে থাকায় ফলন ভালো হয়েছে। এই বাহুবলী জাতের টমেটোর বাজারে দাম বেশি। ফলে কৃষক লাভবানও হবে বেশি। উপজেলার আরও কৃষকদের এই জাতের টমেটো চাষে মনোযোগী করতে উপজেলা কৃষি বিভাগ নানান পদক্ষেপ গ্রহণ করবে বলেও তিনি জানান।

উল্লেখ্য, এর আগে গত ফেব্রুয়ারি মাসে জেলার রাণীনগর উপজেলার একডালা ইউনিয়নের শিয়ালা গ্রামের স্বপ্নবাজ কৃষক জহুরুল ইসলাম বাদল বাড়ির পাশে ৮ শতক জমিতে জিরা চাষ করেন। অনেক চেষ্টা করে অনলাইনের মাধ্যমে ভারত থেকে প্রায় ১ হাজার টাকা খরচ করে ৫০০ গ্রাম জিরা বীজ সংগ্রহ করেন। এরপর স্থানীয় কৃষি বিভাগের পরামর্শে বাড়ির পাশের জমিতে জিরা বীজ রোপণ করে সফল তিনি। এই নিয়ে দেশে খুব আলোড়ন সৃষ্টি হয়েছিল।

যেকোনো নতুন ফসল উৎপাদন করা কৃষক জহুরুলের নেশা। উৎপাদন করে পান আনন্দ। এর আগে বিভিন্ন ধরনের সবজি চাষ করেছেন তিনি। সফলও হয়েছেন। তবে এবার বাজারে জিরার দাম বেশি হওয়ায় সেই জিরা চাষে উদ্বুদ্ধ হন তিনি। পরবর্তীতে ইউটিউবে জিরা চাষের পদ্ধতি দেখে সিদ্ধান্ত নেন জিরা চাষের। জিরার বীজ সংগ্রহ করে শুরু করেন জিরা চাষ। তাই প্রথমবারের মতো জিরা চাষ করে তাক লাগিয়ে দিয়েছেন তিনি। হয়েছেন প্রশংসিত।</description><guid isPermaLink="false">https://www.kalbela.com/country-news/75835</guid><pubDate>Mon, 25 Mar 2024 09:24:28 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75835_1711335598.webp"/></item><item><title>আ.লীগ নেতার গাড়িতে মুহুর্মুহু ককটেল হামলা</title><link>https://www.kalbela.com/country-news/75832</link><description>চাঁপাইনবাবগঞ্জ জেলা পরিষদের সদস্য ও  ইউনিয়ন  আ.লীগ নেতা আব্দুস সালামের ব্যক্তিগত গাড়িতে ককটেল হামলা চালিয়েছে দুর্বৃত্তরা। এ ঘটনায় অল্পের জন্য রক্ষা পান আব্দুস সালামসহ আরও চারজন। 

রোববার (২৪ মার্চ) রাত দশটার দিকে সদর উপজেলার ঘোড়া স্ট্যান্ড এলাকার চৌধুরী মোড়ে পৌঁছলে প্রাইভেটকার লক্ষ্য করে দুর্বৃত্তরা ৫-৭টি বোমা বিস্ফোরণ ঘটায়।

চাঁপাইনবাবগঞ্জ সদর থানার ভারপ্রাপ্ত কর্মকর্তা (ওসি) মিন্টু রহমান বিষয়টি নিশ্চিত করে জানান, জেলা পরিষদের সদস্য আব্দুস সালাম চাঁপাইনবাবগঞ্জ থেকে নয়ালাভাঙ্গা বাড়ি ফেরার পথে তাকে বহনকারী প্রাইভেটকারে দুর্বৃত্তরা বোমা হামলা চালায়। এ সময়  গাড়ির সামনের চাকা পাংচার ও গ্লাস ভেঙে যায়। তবে এতে কোনো প্রাণহানি না ঘটলেও জেলা পরিষদের হিসাবরক্ষক মামুনুর রশিদ মামুন নামে একজন সামান্য আহত হন। পরে মামুনকে জেলা সদর হাসপাতালে ভর্তি করা হয়। সেখানে প্রাথমিক চিকিৎসা শেষে তাকে বাসায় নেওয়া হয়েছে।

মিন্টু রহমান আরও বলেন, খবর পেয়ে ঘটনাস্থলে থেকে পুলিশ আলামত সংগ্রহ করেছে। ঘটনায় জড়িতদের আইনের আওতায় আনা হবে।</description><guid isPermaLink="false">https://www.kalbela.com/country-news/75832</guid><pubDate>Mon, 25 Mar 2024 07:37:56 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75832_1711330676.webp"/></item><item><title>মুন্সীগঞ্জের গজারিয়ায় আগুন নিয়ন্ত্রণে</title><link>https://www.kalbela.com/country-news/75746</link><description>মুন্সীগঞ্জের মেঘনা নদীর তীরে সুপার ফর্মিকা অ্যান্ড লমিনেশন (সুপারবোর্ড) কারখানার গোডাউনে লাগা আগুন নিয়ন্ত্রণে এসেছে। ফায়ার সার্ভিসের দীর্ঘ চেষ্টায় রাত ১১টা ৫০ মিনিটে আগুন নিয়ন্ত্রণে আসে।

সোমবার (২৫ মার্চ) রাতে ফায়ার সার্ভিস এ তথ্য নিশ্চিত করেছে। শেষ খবার পাওয়া পর্যন্ত আগুন নিয়ন্ত্রণে কাজ করছে ফায়ার সার্ভিসের ১২টি ইউনিট।

এর আগে দুপুর ১টার দিকে জেলার গজারিয়া উপজেলার হোসেন্দী ইউনিয়নের সিকিরগাঁও এলাকার কারখানায় এ আগুন লাগে।

জানা গেছে, কারখানাটি ফ্লাইবোর্ড দিয়ে বিভিন্ন আসবাবপত্র তৈরি করে ওই গোডাউন রাখে। দুপুরের দিকে আগুন লাগলে দ্রুত ছড়িয়ে পড়ে গোডাউনে। এতে নদীর তীরে নোঙ্গর করে রাখা পাটখড়ির ট্রলারেও আগুন লেগে যায়। এ ঘটনায় সাতজন আহত হন। আগুন নিয়ন্ত্রণে রিমোট কন্ট্রোল ফায়ার ফাইটিং রোবট এবং স্টেন্ডার মেশিনে কাজ করছে ফায়ার সার্ভিস।

ফায়ার সার্ভিসের ঢাকা বিভাগের উপ-পরিচালক মো. ছালেহ্ বলেন, আমরা ১টা ১১ মিনিটে খবর পাই। পরে গজারিয়া এবং আদমজী ফায়ার স্টেশন আগুন নিয়ন্ত্রণে ছুটে আসে। আগুন ভয়াবহতা দেখে পর্যায়ক্রমে সোনারগাঁ, বন্দর, সিদ্দিকবাজার, ডেমরাসহ বিভিন্ন স্টেশন থেকে ১২টি ইউনিট আগুন নিয়ন্ত্রণে আনার জন্য কাজ করে।

কোম্পানির কর্মচারী মো. জসিম বলেন, দুপুর ১টার সময় আগুন লাগে। আগুনটা যেন অন্য গোডাউন বা অন্য কোনো শিফটে ছড়াতে না পারে সেটার জন্যও চেষ্টা করেছি। পরে ফায়ার সার্ভিস এসে কাজ শুরু করে।

আরেক কর্মচারী মো. ইমন বলেন, সাইরেনের শব্দ শুনে দেখি আগুন জ্বলছে। প্রথমে আমরা আগুন নেভানোর চেষ্টা করি। কিন্তু আগুন নিয়ন্ত্রণ আনতে পারিনি।

সুপারবোর্ড কোম্পানির পরিচালক শফিউল আতাহার তাসলিম কালবেলাকে বলেন, কী কারণে আগুন লেগেছে এখনো জানি না। আমাদের আগুন নির্বাপণের পর্যাপ্ত ব্যবস্থা রয়েছে। নিজস্ব ম্যান পাওয়ারও আছে। ম্যান পাওয়ার দিয়ে প্রথমে চেষ্টা করেছি যেন ক্ষতিটা বেশি না হয়। এ ছাড়া আমাদের ৩৫টি পানির লাইন দিয়ে কাজ করেছি। ক্ষয়ক্ষতির পরিমাণ এখনো জানা সম্ভব হয়নি।

গজারিয়া থানার ওসি মো. রাজিব খান বলেন, দুপুর ১টার দিকে আগুন লাগার খবর পাই। আগুন নিয়ন্ত্রণে ঢাকা জেলা, নারায়ণগঞ্জ জেলা এবং গজারিয়ার ফায়ার স্টেশন মিলে মোট ১২টি ইউনিট কাজ করেছে। তবে কী কারণে আগুন লেগেছে সেটি এখনো জানা যায়নি। এ ঘটনায় কয়েকজন আহত হয়েছেন।

মুন্সীগঞ্জ জেলার অতিরিক্ত জেলা প্রশাসক মাসুদুর রহমানকে প্রধান করে পাঁচ সদস্যের তদন্ত কমিটি করা হয়েছে। এই কমিটিকে আগামী সাত কর্মদিবসের মধ্যে প্রতিবেদন দিতে বলা হয়েছে।</description><guid isPermaLink="false">https://www.kalbela.com/country-news/75746</guid><pubDate>Mon, 25 Mar 2024 00:58:36 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75746_1711306709.webp"/></item><item><title>নিখোঁজের তিনদিন পর ভেসে উঠল মাহমুদার লাশ</title><link>https://www.kalbela.com/country-news/75743</link><description>কিশোরগঞ্জের ভৈরবের মেঘনা নদীতে বাল্কহেডের ধাক্কায় পর্যটকবাহী নৌকাডুবির ঘটনায় পুলিশ কনস্টেবল সোহেল রানার মেয়ে মাহমুদা আক্তার ইভার (৪) মরদেহ উদ্ধার করা হয়েছে। নিখোঁজের তিন দিন পর রোববার (২৪ মার্চ) দুপুর আড়াইটার দিকে মেঘনা নদীর পুলতাকান্দা এলাকা থেকে ভাসমান অবস্থায় মাহমুদার মরদেহ উদ্ধার করে ডুবুরি দল।

এর আগে শনিবার বিকেলে সোহেল রানার স্ত্রী মৌসুমীর মরদেহ উদ্ধার করা হলে রাতে দেবিদ্বার ফতেহাবাদ গ্রামের বাড়িতে নিয়ে আসা হয়। পরদিন রোববার সকালে জানাজা শেষে পারিবারিক কবরস্থানে দাফন করা হয় মৌসুমীর লাশ। তবে এখনো নিখোঁজ রয়েছেন পুলিশ কনস্টেবল সোহেল রানা ও তার তিন বছরের ছেলে রাইসুল ইসলাম।

মাহমুদা আক্তার ইভার মরদেহ শনাক্ত করেছেন তার দাদা সাবেক সেনা সদস্য আবদুল আলিম। বিষয়টি নিশ্চিত করেছেন নিহত সোহেল রানার চাচাত ভাই মো. ইমরান হোসেন।   

ইমরান বলেন, সোহেল রানার মেয়ে মাহমুদা আক্তার ইভার মরদেহ পাওয়া গেছে। তার লাশ শনাক্ত করা হয়েছে। লাশ আনার জন্য তার দাদা আবদুল আলিমসহ পরিবারের অন্য সদস্যরা ঘটনাস্থলে আছেন। রাতে লাশ পাওয়ার পর দেবিদ্বার ফতেহাবাদের গ্রামের বাড়িতে নিয়ে আসবে। সোমবার সকালে দাফনের প্রস্তুতি নেওয়া হয়েছে। তবে এখনও বাবা-ছেলের লাশের সন্ধান পাওয়া যায়নি।
  
নিখোঁজ সোহেল রানা’র (৩২) বাড়ি দেবিদ্বার উপজেলার ফতেহাবাদ ইউনিয়নের পূর্ব ফতেহাবাদ গ্রামে। তার বাবা সাবেক সেনা সদস্য আবদুল আলিম। সোহেল ভৈরব হাইওয়ে থানায় পুলিশের কনস্টেবল পদে চাকরি করতেন। ২০১১ সালে পুলিশ তিনি কনস্টেবল পদে যোগ দেন। 

নৌ পুলিশ সুপার আব্দুল্লাহ আল মামুন বলেন, দুপুর আড়াইটার দিকে ভৈরব মেঘনা নদী ও পুলতাকান্দা এলাকা থেকে তিনজনের ভাসমান মরদেহ উদ্ধার করা হয়। এখন পর্যন্ত ছয়জনের মরদেহ উদ্ধার করা হয়েছে। এখনো তিনজন নিখোঁজ রয়েছেন। স্বজনরা নিহতদের পরিচয় শনাক্ত করেছেন। মরদেহগুলো নিহতের স্বজনদের কাছে হস্তান্তর করা হয়।
 
প্রসঙ্গত, মেঘনা নদীর ভৈরব এলাকায় রেল ও সড়কসেতু এলাকায় প্রতিদিন অসংখ্য দর্শনার্থী ঘুরতে আসেন। অসংখ্য মানুষ ঘাট থেকে নৌকা নিয়ে মেঘনা নদীতে ঘুরে বেড়ান। শুক্রবার বিকেল সোয়া পাঁচটার দিকে একটি নৌকায় ১৫ থেকে ১৮ জন ঘুরতে যান। পরে সন্ধ্যায় মাঝনদীতে বালুবাহী বাল্কহেড নৌকাটিকে ধাক্কা দিলে সেটি ডুবে যায়।</description><guid isPermaLink="false">https://www.kalbela.com/country-news/75743</guid><pubDate>Mon, 25 Mar 2024 00:12:28 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75743_1711303937.webp"/></item><item><title>বজ্রপাতে এক জেলের মৃত্যু</title><link>https://www.kalbela.com/country-news/75742</link><description>মুন্সিগঞ্জের গজারিয়ায় নদীতে মাছ ধরার সময় বজ্রপাতে এক জেলের মৃত্যু হয়েছে। এ সময় তার সঙ্গে থাকা দুই ভাই আহত হয়েছেন।

রোববার (২৪ মার্চ) সকাল ৯টায় জানাজা শেষে তাকে দাফন করা হয়। এর আগে শনিবার রাত আনুমানিক দেড়টার দিকে কালীপুরা গ্রাম সংলগ্ন মেঘনা নদীর শাখা নদীতে বজ্রপাতে মারা যান তিনি।

মৃত ওই জেলের নাম নাহিদ (২৩)। আর আহত তার অপর দুই ভাই হলেন- দুদু মিয়া (৪০) ও দাদন মিয়া (৪৫)। তারা তিনজনই গজারিয়া উপজেলার ইমামপুর ইউনিয়নের বড় কালীপুরা গ্রামের আহসান উল্লার ছেলে বলে জানা গেছে।

স্থানীয় ও স্বজনদের সূত্রে জানা যায়, গেল শনিবার রাত একটার দিকে নৌকা নিয়ে নদীতে মাছ ধরতে যান নাহিদ, দুদু ও দাদন। ওই রাতে দুইটার দিকে বৃষ্টিপাত শুরু হয়। এ সময় নদী থেকে বাড়ি ফেরার পথে নৌকায় বজ্রপাতে মারা যান নাহিদ। আহত হন সঙ্গে থাকা দুই সহোদর দুদু মিয়া ও দাদন।

এ বিষয়ে গজারিয়া নৌ পুলিশের সঙ্গে যোগাযোগ করা হলে তারা বলেন, এ ধরনের কোনো তথ্য তাদের কাছে নেই। তাছাড়া কালীপুরা এলাকাটি তাদের দায়িত্বের সীমানায় নেই।</description><guid isPermaLink="false">https://www.kalbela.com/country-news/75742</guid><pubDate>Sun, 24 Mar 2024 23:50:37 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75742_1711302628.webp"/></item><item><title>আ.লীগ নেতার বাড়িতে ডিবির অভিযান, ফেনসিডিল উদ্ধার</title><link>https://www.kalbela.com/country-news/75741</link><description>শরীয়তপুর সদর উপজেলার পালং ইউনিয়নে এক আওয়ামী লীগ নেতার বাড়িতে অভিযান চালিয়ে ১০০ পিস ফেনসিডিল উদ্ধার করেছে ডিবি পুলিশ। 
 
শনিবার (২৪ মার্চ) বিকেল ৩টায় শরীয়তপুর ডিবি পুলিশের একটি দল পাংল ইউনিয়নের আটিপাড়া এলাকা হতে এসব ফেন্সিডিল উদ্ধার করে। 

আ.লীগের ওই নেতার নাম আবুল হোসেন দেওয়ান। তিনি পাংল ইউনিয়নের সাবেক চেয়ারম্যান ও ইউনিয়ন আ.লীগের সভাপতি। 

এ সময় ফেনসিডিল ব্যবসায়ী আবুল হোসেন দেওয়ানের ভাগিনা নাজমুল দেওয়ান কৌশলে ওই বাড়ি থেকে পালিয়ে যায়। তবে ডিবি পুলিশ বাদি হয়ে মাদক আইনে নাজমুলের বিরুদ্ধে একটি মামলা করেছে। 

ডিবি পুলিশের এসআই শরীফ মফিজুর রহমান কালবেলাকে বলেন, গোপন সংবাদের ভিত্তিতে পালং ইউনিয়নের সাবেক চেয়ারম্যান ও আ.লীগ নেতা আবুল হোসেন দেওয়ানের বাড়িতে অভিযান চালাই। চেয়ারম্যানের পরিত্যক্ত ঘর থেকে তার ভাগিনা নাজমুলের রাখা ১০০ পিস ফেনসিডিল উদ্ধার করি। এ সময় নাজমুল পালিয়ে যায়। নাজমুলের বিরুদ্ধে মাদক আইনে মামলা করা হয়েছে।</description><guid isPermaLink="false">https://www.kalbela.com/country-news/75741</guid><pubDate>Sun, 24 Mar 2024 23:33:37 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75741_1711301605.webp"/></item><item><title>যুবলীগ নেতার মাছের আড়তে ‘দুর্বৃত্তের আগুন’</title><link>https://www.kalbela.com/country-news/75740</link><description>পটুয়াখালীর বাউফলে রাতের আঁধারে এক যুবলীগ নেতার মাছের আড়তে আগুন দিয়েছে দুর্বৃত্তরা। শনিবার (২৩ মার্চ) রাত আনুমানিক পৌনে চারটার দিকে উপজেলার কালাইয়া ইউনিয়নের বগি তুলাতলা এলাকায় এ ঘটনা ঘটে।

আড়তের কর্মচারী ও স্থানীয় সূত্রে জানা যায়, ঘটনার দিন রাত পৌনে চারটার দিকে আড়তের সামনের রুমে আগুন দেখতে পান কর্মচারী নাজমুল। তার ডাক চিৎকারে আশপাশের লোকজন এগিয়ে আসেন। পানি দিয়ে আগুন নিয়ন্ত্রণে আনেন তারা।

ভুক্তভোগী ওই যুবলীগ নেতার নাম জুয়েল মাহমুদ মৃধা। তিনি উপজেলার কালাইয়া ইউনিয়ন যুবলীগের সহসম্পাদক।

সরেজমিনে গিয়ে দেখা যায়, আড়ত ঘরের দক্ষিণ পাশে কাঠের জানালার ফাঁক দিয়ে খড়-কুটা দিয়ে আগুন লাগিয়ে দেওয়া হয়। ওই আগুন পুরো রুমে জড়িয়ে পড়ে। আগুনে কাঠের পাটাতন ও তোষক পুড়ে যায়।

ঘটনার সময় আড়তে থাকা কর্মচারী মো. নাজমুল ইসলাম (২২) বলেন, রাত চারটার দিকে মায়ের ফোন পেয়ে সেহেরি খেতে ঘুম থেকে উঠি। উঠে দেখি পুরো আড়ত ধোঁয়ায় অন্ধকার হয়ে আছে। সামনের রুমে গিয়ে দেখি দাউ দাউ করে আগুন জ্বলছে। আগুন দেখে ডাক চিৎকার দিলে পাশের দোকানে থাকা লোকজন এগিয়ে আসে। সবাই মিলে পানি দিয়ে আগুন নিয়ন্ত্রণে আনি।

আড়তের ম্যানেজার মো. জিহাদ (৩০) বলেন, হিসাব-নিকাশ শেষ করে রাত সাড়ে ১০টার দিকে বাড়ি চলে যায়। রাত সাড়ে চারটার দিকে আগুনের খবর পেয়ে আড়তে এসে দেখি হিসাব রুমে আগুন লাগিয়ে দেওয়া হয়েছে। জানালার ফাঁক দিয়ে খড়-কুটা দিয়ে যে আগুন লাগানো হয় তার আলামত ও একটি লাঠি প্রমাণ হিসেবে পরে রয়েছে। মূলত ব্যবসায়িকভাবে ক্ষতি করার জন্য হিসাবের খাতাপত্র ও ক্যাশ বাক্স টার্গেট করে আগুন দেওয়া হয়েছে। অল্পের জন্য হিসাবের খাতাপত্র রক্ষা পেয়েছে।

আড়তের মালিক যুবলীগ নেতা জুয়েল মৃধা বলেন, আমার ব্যবসাপ্রতিষ্ঠান পুড়িয়ে ধ্বংস করে দেওয়ার জন্য পরিকল্পিতভাবে আগুন লাগানো হয়েছে। প্রশাসন সুষ্ঠু তদন্ত করলেই ঘটনার সঙ্গে জড়িত ও মূল হোতা বের হয়ে আসবে।

এ বিষয়ে বাউফল থানার ওসি শোনিত কুমার গায়েন বলেন, লিখিত অভিযোগ পেলে তদন্ত সাপেক্ষে ব্যবস্থা নেওয়া হবে।</description><guid isPermaLink="false">https://www.kalbela.com/country-news/75740</guid><pubDate>Sun, 24 Mar 2024 23:14:06 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75740_1711300439.webp"/></item><item><title>নওগাঁয় কষ্টি পাথরের মূর্তি উদ্ধার, আটক ১</title><link>https://www.kalbela.com/country-news/75739</link><description>নওগাঁয় বিজিবি ও পুলিশের টাস্কফোর্স অভিযানে কষ্টি পাথরের একটি মূর্তি উদ্ধার করা হয়েছে। এ সময় এক চোরাকারবারিকেও আটক করা হয়।

রোববার (২৪ মার্চ) ‍দুপুর দেড় টার দিকে নওগাঁ ১৬ বিজিবি ব্যাটেলিয়ন টাস্কফোর্স অপারেশনের মাধ্যমে জেলা স্টেডিয়ামের সামনে থেকে ওই মূর্তিসহ চোরাকারবারিকে আটক করা হয়।

আটক মহসিন মল্লিক (৪০) জেলার রাণীনগর উপজেলার শফিকপুর এলাকার সৌলিয়া গ্রামের মৃত সোলাইমান মল্লিকের ছেলে।

উদ্ধারকৃত মূর্তিটির ওজন ৮ কেজি দু’শ গ্রাম। যার আনুমানিক মূল্য ৪ লাখ দশ হাজার টাকা। এ দিন রাত নয়টায় বিজিবি থেকে প্রেস বিজ্ঞপ্তির মাধ্যমে বিষয়টি নিশ্চিত করে।

প্রেস বিজ্ঞপ্তিতে বলা হয়, রোববার দুপুরে নওগাঁ ১৬ বিজিবির অধিনায়ক লে. কর্নেল মুহম্মদ সাদিকুর রহমানের নেতৃত্বে একটি বিশেষ টহল দল ও সদর মডেল থানার সমন্বয়ে গঠিত একটি টাস্কফোর্স দল সদর উপজেলার স্টেডিয়ামের সামনে অভিযান পরিচালনা করে। অভিযানের বিষয়টি টের পেয়ে চোরাকারবারী পালানোর চেষ্টা করলে টহল দলের সদস্যরা মহসিনকে আটক করে।

প্রেস বিজ্ঞপ্তিতে আরও বলা হয়, আটকের সময় তার কাছ থেকে ৮ কেজি ২০০ গ্রাম ওজনের ১টি কষ্টি পাথর সদৃশ বিষ্ণু মূর্তি উদ্ধার করা হয়। যার আনুমানিক মূল্য ৪ লাখ ১০ হজার টাকা। এ ছাড়াও ১টি দুই লাখ টাকা মূল্যের মোটরসাইকেল, একুশ হাজার টাকা মূল্যের ২টি মোবাইল এবং নগদ ১৩ হাজার ৫১০ টাকা জব্দ করা হয়। পরবর্তীতে আটক মহসিন মল্লিকের বিরুদ্ধে আইনগত ব্যবস্থা নিতে পুলিশের কাছে হস্তান্তর করা হয়েছে।

আটককৃত মহসিন মল্লিককে হস্তান্তরের বিষয়টি নিশ্চিত করে সদর থানার ওসি (তদন্ত) আব্দুল গফুর জানান, তার বিরুদ্ধে যথাযথ আইনগত ব্যবস্থা গ্রহণ করা হবে।</description><guid isPermaLink="false">https://www.kalbela.com/country-news/75739</guid><pubDate>Sun, 24 Mar 2024 22:53:33 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75739_1711299178.webp"/></item><item><title>প্রেমিকাকে হত্যার দায়ে প্রেমিকের মৃত্যুদণ্ড</title><link>https://www.kalbela.com/country-news/75737</link><description>ফরিদপুরের বোয়ালমারীতে পরকীয়া প্রেমিকাকে হত্যার দায়ে এক যুবককে মৃত্যুদণ্ড দিয়েছেন আদালত। রোববার (২৪ মার্চ) দুপুর ২টায় ফরিদপুর অতিরিক্ত জেলা ও দায়রা জজ আদালতের বিচারক শিহাবুল ইসলাম এ রায় দেন। রায় ঘোষণার সময় আসামি আদালতে উপস্থিত ছিলেন না।

দণ্ডপ্রাপ্ত ওবায়দুর মোল্লা (৩২) জেলার বোয়ালমারী উপজেলার পশ্চিম ভাটদী এলাকার ওয়াহেদ মোল্লার ছেলে।

মামলা সূত্রে জানা যায়, ২০০৬ সালে জেলার বোয়ালমারী উপজেলার পশ্চিম ভাটদী গ্রামের মৃত কাদের মোল্লার ছেলে আফসার মোল্লার সঙ্গে পাশের মধুখালী উপজেলার গন্ধখালী গ্রামের জলিল মুন্সীর মেয়ে মনিরা বেগমের বিয়ে হয়। তাদের সংসারে ১১ ও ৮ বছরের দুটি সন্তান ছিল।

জীবিকার তাগিদে মনিরা বেগমের স্বামী আফসার মোল্লা সৌদিতে চলে যান। স্বামী প্রবাসে থাকায় স্ত্রী মনিরার সঙ্গে প্রতিবেশী ওবায়দুরের পরকীয়া প্রেমের সম্পর্ক গড়ে ওঠে। মনিরা বেগম ওবায়দুরকে বিয়ের জন্য চাপ দিতে থাকে।

গত ২০১৯ সালের ১০ মার্চ রাতে মনিরাকে স্বামীর বাড়ি থেকে ডেকে নিয়ে গলায় ওড়না পেঁচিয়ে হত্যা করে। পরে মরদেহ ওই গ্রামের গমক্ষেতের মধ্যে ফেলে রেখে পালিয়ে যায় ওবায়দুর। ঘটনার ৪ দিন পর মনিরার অর্ধগলিত মরদেহ উদ্ধার করে পুলিশ।

এ ঘটনায় নিহত মনিরার ভাই রবিউল ইসলাম বাদি হয়ে প্রথমে নিখোঁজ জিডি ও মরদেহ উদ্ধারের পর ওবায়দুরসহ অজ্ঞাতনামা আসামিদের বিরুদ্ধে বোয়ালমারী থানায় হত্যা মামলা করেন।

বোয়ালমালী থানার এসআই আমিনুর রহমান মামলাটি তদন্ত করেন। হত্যাকাণ্ডে পরকীয়া প্রেমিক ওবায়দুর মোল্লার জড়িত থাকার প্রমাণ পান। এতে গত ২০১৯ সালে ১৭ মার্চ তাকে গ্রেপ্তার করে আদালতে সোপর্দ করেন।

অতিরিক্ত জেলা ও দায়রা জজ ২য় আদালতের রাষ্ট্রপক্ষের এপিপি মো. সানোয়ার হোসেন জানান, অভিযুক্ত ওবায়দুর মোল্লা আদালতে ১৬৪ ধারা জবানবন্দিতে মনিরা বেগমকে হত্যার দায় স্বীকার করেন। এ ছাড়া দীর্ঘ সাক্ষ্যপ্রমাণ শেষে আজ আদালতের বিচারক শিহাবুল ইসলাম দণ্ডবিধি ৩০২ ধারায় আসামিকে মৃত্যুদণ্ডের আদেশ দেন। রায় ঘোষণার সময় আসামি ওবায়দুর মোল্লা আদালতে অনুপস্থিত ছিলেন।</description><guid isPermaLink="false">https://www.kalbela.com/country-news/75737</guid><pubDate>Sun, 24 Mar 2024 22:33:01 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75737_1711297933.webp"/></item><item><title>পাওনা টাকা নিয়ে দ্বন্দ্বে ছুরিকাঘাতে যুবক খুন</title><link>https://www.kalbela.com/country-news/75733</link><description>ফেনীর সোনাগাজীতে পাওনা টাকা নিয়ে দ্বন্দ্বে দোকানির ছুরিকাঘাতে রবিউল হোসেন ছোটন (২৩) নামে এক যুবক নিহত হয়েছেন।

রোববার (২৪ মার্চ) ইফতারের পূর্ব মূহুর্তে উপজেলার মতিগঞ্জ বাসষ্ট্যান্ডের ছাপওয়ান ষ্টোরের সামনে এ ঘটনা ঘটেছে। এ ঘটনায় পুলিশ দোকান কর্মচারী মামুনকে আটক করেছে।

ঘটনার প্রত্যক্ষদর্শী থেকে জানা যায়, মতিগঞ্জ বাসষ্ট্যান্ডের ছাপওয়ান ষ্টোরের মালিক মো. নিলয় ক্রেতা রবিউল হোসেন ছোটনের নিকট পাওনা টাকা চাইলে তাদের মধ্যে বাকবিতণ্ডায় হয়। এ সময় নিলয়কে এলোপাতাড়ি কিলঘুষি মারতে থাকে ছোটন। পরে নিলয় তার বড় ভাই আরিফুল ইসলাম হৃদয়কে ফোনে বিষয়টি জানায়। পরে সে ঘটনাস্থলে আসলে ছোটন তাকেও মারধর করে। একপর্যায়ে হৃদয় দোকানে থাকা ছুরি নিয়ে ছোটনের বুকে-পেটে উপর্যপুরি কুপিয়ে আহত করে। স্থানীয়রা ছোটনকে উদ্ধার করে ফেনী সদর হাসপাতালে নেওয়ার পথে তার মৃত্যু হয়।

রবিউল হোসেন ছোটন উপজেলার মতিগঞ্জ ইউনিয়নের ভাদাদিয়া গ্রামের রমজান আলী মেস্তরী বাড়ির মৃত কালা মিয়ার ছেলে। রবিউল হোসেন ছোটনের বড় ভাই জাফর উল্লাহর স্ত্রী বিবি আমেনা বলেন, টাইগার বাবুলের পোলা আমার ভাইরে মেরে ফেলছে। আমি হৃদয় ও নিলয়ের ফাঁসি চাই।

অভিযুক্ত আরিফুল ইসলাম হৃদয় ও মো. নিলয় একি গ্রামের লাল খান মিয়া বাড়ির মো. বাবুল প্রকাশ টাইগার বাবুলের ছেলে।

সোনাগাজী মডেল থানার ওসি সুদ্বীপ রায় জানান, দোকানি নিলয় ও তার বড় ভাই হৃদয়ের সঙ্গে পাওনা টাকা নিয়ে ছোটনের দ্বন্দ্ব হয়। এ ঘটনার জেরে ছোটন দোকানীদের মারধর করে। একপর্যায়ে হৃদয়ের ছুরিকাঘাতে ছোটন আহত হলে হাসপাতালে নেওয়ার পথে মারা যায়। এ ঘটনায় দোকান কর্মচারী মামুনকে আটক করা হয়েছে।
 </description><guid isPermaLink="false">https://www.kalbela.com/country-news/75733</guid><pubDate>Sun, 24 Mar 2024 22:15:18 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75733_1711296813.webp"/></item><item><title>জীবন নিয়ে আতঙ্কে আ.লীগ নেত্রীর পরিবার</title><link>https://www.kalbela.com/country-news/75730</link><description>জামালপুরে সরিষাবাড়ীতে অসামাজিক কার্যকলাপের অভিযোগে এক আ.লীগ নেত্রীকে বাড়ি থেকে তাড়িয়ে দেওয়ার প্রতিবাদে স্থানীয় ইউপি সদস্যের বিরুদ্ধে সংবাদ সম্মেলন করা হয়। রোববার (২৪ মার্চ) বিকেল ৩টায় পৌরসভার ইস্পাহানী আবাসিক এলাকায় ভাড়া বাসায় এ সংবাদ সম্মেলন করেন ভুক্তভোগী।

সংবাদ সম্মেলনে স্থানীয় ইউপি সদস্য আলমগীর ও তার সহযোগীদের অভিযুক্ত করেছেন ভুক্তভোগী আ.লীগ নেত্রী শাকিলা ইয়াসমিন শিখা। তিনি ইউনিয়ন মহিলা আ.লীগের সভাপতি।

সংবাদ সম্মেলনে ভুক্তভোগী নারী বলেন, তার স্বামী প্রবাসে থাকায় দুই সন্তান নিয়ে তিনি স্বামীর বাড়িতে বসবাস করে আসছিলেন। সম্প্রতি আমার স্বামী বিদেশে থাকায় এলাকার ইউপি সদস্য আলমগীর হোসেন ও শামীম হোসেন মুন্না কুপ্রস্তাব দেয়। আমি তাদের প্রস্তাবে রাজি না হওয়ায় তারা দলবল নিয়ে আমার বসতঘরে প্রবেশ করে আমাকে মারধর করে। এ ছাড়াও আমার নাবালক দুই ছেলেকে মারধর করে। হুমকি দিয়ে বলে তোর মা আ.লীগের রাজনীতি করলে তোরা গ্রামে থাকতে পারবি না।

তিনি আরও অভিযোগ করে বলেন, তারা আমার বাড়িতে হামলা চালিয়ে আমার ঘরের আসবাবপত্র ভাঙচুর করে লুটপাট করে। তারা আমার গহনা আর টাকা-পয়সা লুটপাট করে নিয়ে গেছে। তারা জোরপূর্বক আমাকে আমার বাড়ি ছাড়া করেছে। আমার গ্রাম ছাড়া করেছে।

তিনি আরও বলেন, মারধর করার পর তারা আমাকে হাসপাতালে ভর্তি হতে দেয়নি। আমার পক্ষে কাউকে সাক্ষী দিতে দেয়নি। ওরা বলে আমার পক্ষে যে সাক্ষী দিবে তাকে ওরা গ্রাম থেকে বিতাড়িত করবে। আমি এই সংবাদ সম্মেলনের মাধ্যমে প্রধানমন্ত্রী শেখ হাসিনা ও প্রসাশনের কাছে বিচার চাই। দোষীদের দৃষ্টান্তমূলক শাস্তি চাই। 

এ ব্যাপারে অভিযুক্ত ইউপি সদস্য আলমগীর হোসেন অভিযোগ অস্বীকার করে বলেন, আমার বিরুদ্ধে আনীত অভিযোগ মিথ্যা ও বানোয়াট। সে অসামাজিক কার্যকলাপে জড়িত থাকায় তার শ্বশুরবাড়ির লোকজন তাকে বাড়ি থেকে তাড়িয়ে দিয়েছে।

এ ব্যাপারের সরিষাবাড়ী থানার ওসি মুশফিকুর রহমান বলেন, ঘটনার সংবাদ পেয়ে ঘটনাস্থলে পুলিশ পাঠানো হয়েছে। অভিযোগের ভিত্তিতে আইনানুগ ব্যবস্থা নেওয়া হবে।</description><guid isPermaLink="false">https://www.kalbela.com/country-news/75730</guid><pubDate>Sun, 24 Mar 2024 22:17:53 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75730_1711296297.webp"/></item><item><title>মেঘনায় দুই ট্রলারের সংঘর্ষে যাত্রী নিখোঁজ</title><link>https://www.kalbela.com/country-news/75729</link><description>মেঘনা নদীতে সিমেন্ট ও যাত্রীবাহী দুই ট্রলারের সংঘর্ষে শহীদুল্লাহ গাজী (৪৮) নামে এক যাত্রী নিখোঁজ হয়েছেন।

রোববার (২৪ মার্চ) বেলা ১১টার দিকে শরীয়তপুর-চাঁদপুর সীমানা এলাকা রাজরাজেশ্বরে এ ঘটনা ঘটে। নিখোঁজ শহীদুল্লাহ গাজী (৪৮) শরীয়তপুরের সখিপুর থানার দক্ষিণ তারাবুনিয়া ইউনিয়নের ২নং ওয়ার্ডের বাসিন্দা ছত্তর গাজীর ছেলে।

নৌ পুলিশ ও স্থানীয় সূত্রে জানা যায়, সকালে মনির হোসেন নামে এক ব্যক্তি চাঁদপুর থেকে ট্রলারে যাত্রী নিয়ে শরীয়তপুর জেলার সখিপুরের আফা মোল্লার বাজারের দিকে রওনা করেন। মেঘনা নদীর রাজরাজেশ্বর এলাকায় পৌঁছার পর সিমেন্ট বোঝাই বরিশাল মুখী একটি ট্রলারের সঙ্গে যাত্রীবাহী ট্রলারটির সংঘর্ষ হয়। এ সময় শহীদুল্লাহ্ গাজী নামে এক যাত্রী নিখোঁজ হন। এ ঘটনায় ট্রলার চালক মনির হোসেন গুরতর আহত হওয়ায় তাকে চাঁদপুর সদর হাসপাতালে ভর্তি করা হয়েছে।

দক্ষিণ তারাবুনিয়া ইউনিয়ন পরিষদের সদস্য মিশর আলম মোল্যা বলেন, চাঁদপুর থেকে আফা মোল্লার বাজারে আসার পথে মনির হোসেনের ট্রলার দুর্ঘটনার শিকার হয়েছে। এ সময় শহীদুল্লাহ্ গাজী নামে একজন নিখোঁজ হয়েছেন। মনির হোসেনকে চাঁদপুর হাসপাতালে ভর্তি করা হয়েছে।

চাঁদপুর নৌ থানা পুলিশের ওসি মো. কামরুজ্জামান বলেন, দুইটি ট্রলারের সংঘর্ষে একজন নিখোঁজ রয়েছে। তাকে উদ্ধার করতে আগামীকাল সকাল থেকে ডুবুরি দল কাজ করবে।</description><guid isPermaLink="false">https://www.kalbela.com/country-news/75729</guid><pubDate>Sun, 24 Mar 2024 22:15:10 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75729_1711295984.webp"/></item><item><title>নকল সোনার বার দেখিয়ে টাকা ও গহনা লুট</title><link>https://www.kalbela.com/country-news/75727</link><description>চট্টগ্রামের আনোয়ারায় নকল সোনার বার দেখিয়ে এক নারীর কাছ থেকে নগদ টাকা ও স্বর্ণালংকার নিয়ে গেছে প্রতারক। রোববার (২৪ মার্চ) বিকেল ৩টার দিকে উপজেলার চাতরী চৌমহনী বাজারের দক্ষিণে টানেল সংযোগ সড়কে এ ঘটনা ঘটে। প্রতারণার শিকার হওয়া ওই নারীর নাম জেসমিন আক্তার (২৭)।

তিনি বারখাইন ইউনিয়নের উত্তর হাজিগাঁও এলাকার মফজুল ইসলামের স্ত্রী। জেসমিন আক্তার ও তার ছোট ভাই মানিকুর রহমান (১৪) চাতরী চৌমহনী বাজার থেকে নিজ বাড়ি হাজিগাঁও যাওয়ার পথে এ ঘটনা ঘটেছে বলে ক্ষতিগ্রস্তরা জানায়। তবে এ ঘটনায় এখনো কেউ থানায় অভিযোগ করেনি বলে জানায় পুলিশ।

জেসমিন আক্তারের ভাই মানিকুর রহমান বলেন, বিকেলে আমার বড় বোনসহ চাতরী চৌমহনী বাজার থেকে বাড়ি যাওয়ার জন্য অটোরিকশায় ওঠি। তখন অপরিচিত আনুমানিক ৩০ বছর বয়সী দুই যুবক যাত্রী হিসেবে বসে ছিল। একপর্যায়ে বঙ্গবন্ধু টানেল চত্বরে এলে গাড়ির সামনে একটি ব্যাগ দেখতে পেয়ে চালকের সামনে বসা যুবক ওই ব্যাগটি নেন। ব্যাগ খুলতেই ব্যাগের মধ্যে একটি সিরিকোটে ‘২২ ক্যারেট পাঁচ ভরি ওজনের গোল্ড’ লেখা স্বর্ণের বার পাওয়া যায়। তারা এসব বের করে  আমার বোনের হাতে দেন। একটি টিস্যু বের করে আমি ও আমার বোনের নাকে দেওয়ার পর আমরা হিতাহিত জ্ঞান হারিয়ে ফেলি। এ সময় তারা আমার বোনের দুই কানের দুল ও নগদ ১০ হাজার টাকা ছিনিয়ে নেয়। পরে আমাদের কালাবিবির দিঘির মোড় এলাকায় নিয়ে নামিয়ে দিয়ে তারা বাঁশখালী সড়ক দিয়ে চলে গেছে।

আনোয়ারা থানার ওসি সোহেল আহমেদ বলেন, সোনার বার দিয়ে প্রতারণার কোনো অভিযোগ এখনো থানায় কেউ করেনি। এ ব্যাপারে আইনগত ব্যবস্থা নেওয়া হবে।


 </description><guid isPermaLink="false">https://www.kalbela.com/country-news/75727</guid><pubDate>Sun, 24 Mar 2024 22:14:53 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75727_1711295570.webp"/></item><item><title>নারায়ণগঞ্জে যুবককে কুপিয়ে হত্যা, ৬ জনের যাবজ্জীবন</title><link>https://www.kalbela.com/country-news/75725</link><description>নারায়ণগঞ্জের রূপগঞ্জে জমির টাকা নিয়ে বিরোধের জেরে কামাল হোসেন (৩৫) নামের এক যুবক হত্যা মামলায় ৬ জনকে যাবজ্জীবন কারাদণ্ড দিয়েছেন আদালত। একই সঙ্গে তাদের প্রত্যেককে ৫০ হাজার টাকা জরিমানা ও অনাদায়ে আরও ছয় মাসের কারাদণ্ড দেওয়া হয়েছে।

রোববার (২৪ মার্চ) বিকেলে অতিরিক্ত জেলা ও দায়রা জজ প্রথম আদালতের বিচারক উম্মে সরাবন তহুরা এ রায় ঘোষণা করেন। রায় ঘোষণার সময় আসামিদের চারজন আদালতে উপস্থিত ছিলেন।

দণ্ডপ্রাপ্তরা হলেন- রূপগঞ্জের গুতিয়ার এলাকার মো. মনরুদ্দিনের ছেলে মো. মাহবুব রহমান, খোরশেদ আলমের ছেলে মো. সবুজ মিয়া ও মো. শরীফ মিয়া, মো. জুলহাস ওরফে দোলার ছেলে মো. পারভেজ, শহীদুল্লাহর ছেলে মো. আসাদুল্লাহ ও হালিমের ছেলে মো. সাদ্দাম হোসেন। এদের মধ্যে শরীফ মিয়া ও সাদ্দাম হোসেন পলাতক রয়েছে।

বিষয়টি নিশ্চিত করে আদালত পুলিশের পরিদর্শক মো. আসাদুজ্জামান বলেন, ‘এই ঘটনায় ৬ জনকে যাবজ্জীবন করাদণ্ড দিয়েছেন আদালত।

মামলা সূত্রে জানা গেছে, নিহত কামাল হোসেন জমির ব্যবসা করতেন। জমি বিক্রিয়ের শর্তে মাহবুব রহমানের কাছ থেকে ৬০ হাজার টাকা বায়না নিয়েছিলেন। কিন্তু নির্দিষ্ট সময়ের মধ্যে মাহবুব জমির টাকা দিতে না পারায় কামাল হোসেন বায়না টাকা ফেরত দিবেন বলে আশ্বস্ত করেন। এ নিয়ে তাদের মধ্যে বিরোধ চলছিল। এর ধারাবাহিকতায় ২০১৪ সালের ২৪ জুন মাহবুবসহ আসামিরা কামাল হোসেনের বাড়িতে গিয়ে মারধর করে তাকে কুপিয়ে হত্যা করে। পরে এই ঘটনায় নিহতের মা ছমিরন বেগম বাদী হয়ে মামলা দায়ের করেন। সেই মামলায় সাতজনের সাক্ষ্যগ্রহণের ভিত্তিতে আদালত এ রায় দেন।</description><guid isPermaLink="false">https://www.kalbela.com/country-news/75725</guid><pubDate>Sun, 24 Mar 2024 21:59:39 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75725_1711295118.webp"/></item><item><title>১০ বছরে ২১ বিয়ে, যেভাবে নারীদের বশ করেন মরু মিয়া</title><link>https://www.kalbela.com/country-news/75724</link><description>কোনো জাদু মন্ত্র বা তাবিজ কবজে নয়, মেয়েরা তাকে দেখলেই পছন্দ করে ফেলে। বিয়ে করতে চায়। তিনিও না করতে পারেন না। যার ফলে একে একে ২১টি বিয়ে করেছেন মরু মিয়া নামের এক ব্যক্তি।

মাত্র ১০ বছরের ব্যবধানে ২১টি বিয়ে করে এলাকায় হইচই ফেলে দিয়েছেন নওগার এই যুবক। ২৫ বছর বয়স থেকে শুরু করেন তার এই বিয়ের যাত্রা। প্রতিটি বিয়ের আগেই ভালোবাসার সম্পর্ক গড়ে তোলেন। মোবাইলের মাধ্যমে প্রেমের সম্পর্ক, এরপর বিয়ে করে ঘরে তোলেন স্ত্রীদের। তার বিয়ের এই লম্বা সিরিয়ালে বাদ যায়নি অন্যধর্মের মেয়েরাও। সব স্ত্রীর নাম মনে না থাকায় কাগজে লিখে রাখতে হয়।

১০ বছর আগে মরু মিয়া প্রথম বিয়ে করেন বাবা-মায়ের পছন্দে। তার প্রথম স্ত্রী শহীদা বিবি এখনো রয়েছেন তার সংসারে। দ্বিতীয় স্ত্রীর নাম নার্গিস। এরপর ঘরে আসে একেক করে আলেয়া, তারা, সেলিনা, নছিমুন, জোসনা, রাবেয়া, খালেদা ও সর্বশেষ পারুল। ২১তম স্ত্রী পারুল খ্রিষ্টান ধর্মের হলেও চার বছর আগে ইসলাম ধর্ম গ্রহণ করে সংসার করছেন তার সঙ্গে। তবে ডজনের ওপরে বিয়ে করলেও বর্তমানে মরুর সঙ্গে সংসার করছেন তিন স্ত্রী এবং ৩ ছেলেমেয়ে।

স্থানীয়রা বলছেন, মরু মিয়া ২ মাস ৩ মাস পর পর একটি করে বিয়ে করেন। এটা তার নেশা-পেশা হয়ে গেছে।

আলোচিত এই মরু মিয়া নওগাঁ জেলার মান্দা উপজেলার কালিকাপুর ইউনিয়নের চককালিকাপুর গ্রামের মৃত পিয়ার আলী দুখু মিয়ার ছেলে।

কেন এত বিয়ে পাগল তিন, এমন প্রশ্নের জবাবে জানিয়েছেন, বাবার প্রতি অভিমান আর বড় বউয়ের অবহেলা তাকে এ পথে নিয়ে গেছে।

তবে নওগাঁর জেলার আহলে হাদিস বাংলাদেশের সহসভাপতি মুহাম্মদ আফজাল হোসাইন জানান, ইসলাম ধর্মে একাধিক বিয়ের কথা বলা হলেও তার জন্য কিছু নির্দিষ্ট নিয়ম রয়েছে।

বর্তমানে মরু মিয়া অভাব অনটনের মধ্যে মানবেতর জীবনযাপন করছেন। জীবিকা নির্বাহের জন্য সর্বশেষ স্ত্রীকে নিয়ে মান্দা ও রাজশাহীর বিভিন্ন হাট-বাজারে ভিক্ষা করতে দেখা যায় তাকে। তবে ৩৫ বছর বয়সী মরু মিয়ার ইচ্ছে যতদিন বেঁচে থাকবেন আর কোনো বিয়ে করবেন না তিনি।</description><guid isPermaLink="false">https://www.kalbela.com/country-news/75724</guid><pubDate>Sun, 24 Mar 2024 21:36:58 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75724_1711294412.webp"/></item><item><title>জাটকা ধরতে নতুন কৌশল, নদীতে শিশু জেলে</title><link>https://www.kalbela.com/country-news/75722</link><description>চাঁদপুরের হাইমচরের নীলকমলে জাটকা নিধন করতে নদীতে নামানো হচ্ছে শিশু জেলে। আর এতে আটক হলেও শিশু আইনে সহজেই ছাড়া পেয়ে পুনরায় এ কাজে লিপ্ত হচ্ছে তারা। যদিও এখন পর্যন্ত ৯৬ জন অসাধু জেলেকে গ্রেপ্তার করে নৌপুলিশ।

রোববার (২৪ মার্চ) নীল কমল নৌপুলিশ ফাঁড়ি এ তথ্য জানায়।

জানা যায়, লিমন (১৪) নামের এক জেলের সঙ্গে একই বয়সের আরও ২ জন নিষেধাজ্ঞার পরেও জাটকা ইলিশ ধরতে নদীতে নেমে পড়ে। প্রত্যেকেই এর আগে ১-২ বার নৌপুলিশের কাছে আটক হয়। বয়স বিবেচনায় ছাড়াও পেয়ে যায় তারা। ছাড়া পাওয়ার পর আবার জাটকা ধরতে নদীতে নামে এরা।

বিষয়টি উদ্বেগের জানিয়ে জেলে নেতা মানিক বলেন, যারা প্রকৃত জেলে এবং সরকার নিবন্ধিত হয়ে সুযোগ সুবিধা ভোগ করছে। তারা নিজেরা আড়াল থাকলেও এ অসাধু উপায় অবলম্বন করে শিশুদের নদীতে নামাচ্ছে। অপ্রিয় হলেও সত্যি এ শিশুদের ব্যবহারের পেছনেও রাজনৈতিক ছত্রছায়া জড়িত থাকতে পারে।

জাটকা নিধনে অসাধু জেলেদের কৌশল বদলানো স্বভাবে পরিণত হলেও, তা নিয়ন্ত্রণে নৌপুলিশ কাজ করছে বলে জানিয়েছেন চাঁদপুরের হাইমচরের নীলকমল নৌপুলিশ ফাঁড়ির ইনচার্জ মোহাম্মদ জাহাঙ্গীর খান।

তিনি বলেন, জেলেদের অপতৎপরতার বিরুদ্ধে নৌপুলিশ সার্বক্ষণিক কাজ করে যাচ্ছে। আমি ও আমার টিম সার্বক্ষণিক মেঘনা নদীতে বিচরণ করে যাচ্ছি। আমরা এই মার্চ মাসে ইতোমধ্যে ৮টি মামলায় ৯৬ জন আসামি গ্রেপ্তার করেছি। এ ছাড়াও ২০টি মাছ ধরার নৌকা ও ৫৫০ কেজি জাটকা ইলিশ এবং প্রায় ৪৫ লক্ষ অবৈধ কারেন্ট জাল জব্দ করেছি। শিশু জেলেদেরকে যারা নামাচ্ছে তাদের তথ্যও সংগ্রহে কর্মপরিকল্পনা নিচ্ছি। ইলিশ সম্পদ রক্ষায় তথ্য সহযোগিতা ও সবার সচেতনতা প্রত্যাশা করছি।</description><guid isPermaLink="false">https://www.kalbela.com/country-news/75722</guid><pubDate>Sun, 24 Mar 2024 21:27:25 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75722_1711293817.webp"/></item><item><title>রোজা রাখছেন ১৩০ বছর বয়সী সুফিয়া, পড়ছেন ৫ ওয়াক্ত নামাজ</title><link>https://www.kalbela.com/country-news/75719</link><description>বয়সের ভারে বেঁকে গেছেন সুফিয়া খাতুন। শুধু বাংলাদেশের নয়, বিশ্বের অন্যতম প্রবীণ ব্যক্তি তিনি। অবিশ্বাস্য মনে হলেও তার বয়স এখন ১৩০। আরও অবিশ্বাস্য ব্যাপার এই যে, এই বয়সেও তিনি সব রোজা রাখছেন, পড়ছেন ৫ ওয়াক্ত নামাজ।



সুফিয়া খাতুনের জন্ম মুন্সীগঞ্জ সদর উপজেলার রামপাল ইউনিয়নের পানাম গ্রামে। ৮ মেয়ে ও ২ ছেলেকে রেখে ৬১ বছর আগে মারা গেছেন স্বামী মো. আলতাজুদ্দিন তালুকদার। বর্তমানে শতাধিক নাতি-নাতনি আর স্বজনদের স্নেহ-ভালোবাসায় জীবনের শেষ দিনগুলো ভালোভাবেই পার করছেন সুফিয়া খাতুন। খুব একটা অসুখও নেই তার।

সুফিয়া খাতুনের দুই ছেলের মধ্যে একজনের বয়স ৯০। আট মেয়ের মধ্যে বর্তমানে জীবিত আছে ৫ জন। আছেন ৮৫ বছরের এক মেয়েও। ৬ মেয়ে জামাইও চলে গেছেন পরপারে। কিন্তু এখনো দিব্যি হাঁটাচলা করেন সুফিয়া। ফজরের সময় তিনিই বাড়ির সবাইকে ডেকে তোলেন। নিজের গোসল, খাওয়া-দাওয়া নিজেই করেন।

বড় কোনো সমস্যা না থাকলেও শরীরে ব্যথা আছে সুফিয়া খাতুনের। কানেও কম শোনেন। কিন্তু এসব কিছুকে পাত্তা না দিয়েই মধ্যরাতে উঠে পড়েন তাহাজ্জুদ নামাজ পড়তে। রমজানে তারাবির নামাজও পড়ছেন তিনি। দিন-রাতের প্রায় পুরোটা সময় তসবিহ হাতে আল্লাহকে স্মরণ করতে থাকেন।

সুফিয়া খাতুনের ছেলে মো. হোসেন তালুকদার বলেন, মা নিজেই ঘুম থেকে ওঠে, ওজু করে ও নামাজ পড়েন। পাঁচ ওয়াক্ত নামাজই আদায় করেন তিনি। মা তাহাজ্জুদ নামাজ পড়েন ও রোজা রাখেন।

সুফিয়া খাতুন বলেন, আমার খাবার তালিকায় দুধ ও ভাত থাকে। বউদের যেভাবে বলি আমাকে সেভাবেই যত্ন নেয়। আমার পাঁচটা তসবিহ। ছেলেদের দুটি দিয়ে দিলেও আমার কাছে তিনটি রেখেছি। ছোটবেলা থেকেই তিনি রোজা রাখেন।

দেশের অন্যতম প্রবীণ সুফিয়া খাতুনের কোনো অভিযোগ নেই। তবে পরিবারের সদস্যরা জানালেন, সরকারের বয়স্কভাতা থেকে বঞ্চিত সবচেয়ে বয়স্ক এই মানুষটি।</description><guid isPermaLink="false">https://www.kalbela.com/country-news/75719</guid><pubDate>Sun, 24 Mar 2024 21:10:01 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75719_1711292846.webp"/></item><item><title>জমি নিয়ে বিরোধ, মীমাংসার কথা বলে কৌশলে সর্বস্ব লুট</title><link>https://www.kalbela.com/country-news/75715</link><description>সাভারে জমি নিয়ে বিরোধের জেরে দেশীয় অস্ত্রশস্ত্রে সজ্জিত হয়ে বাড়ি দখলে ব্যর্থ হয় প্রতিপক্ষ। পরে মীমাংসার কথা বলে কৌশলে বাড়ির সর্বস্ব লুটে নেওয়ার অভিযোগ উঠেছে। সাভার পৌরসভার ৯নং ওয়ার্ডের সাবেক কাউন্সিলর আয়নাল হক গেদু ও তার বাহিনীর বিরুদ্ধে এ অভিযোগ ওঠে।

শনিবার (২৩ মার্চ) সন্ধ্যায় সাভার পৌর এলাকার আনন্দপুর মহল্লায় ভুক্তভোগী ইভান ইবনে আসাদের বাড়িতে এ লুটপাটের ঘটনা ঘটেছে।

এ সময় সন্ত্রাসীরা ভুক্তভোগীর বাড়ির টিভি, ফ্রিজ, ফ্যান, গ্যাসের চুলা, চাল-ডাল ও পরনের কাপড়সহ ঘরে থাকা ৩ ভরি স্বর্ণালঙ্কার, খাট-সুকেস ও আলমারিসহ প্রায় ৫-৬ লাখ টাকা মূল্যের বিভিন্ন আসবাবপত্র লুট করে নিয়ে যায়। এ ছাড়া ভুক্তভোগীর ব্যবসা প্রতিষ্ঠান থেকে বরফ বানানোর মেশিনের যাবতীয় যন্ত্রাংশ লুটপাট করে নিয়ে যায়।

এর আগে দুপুরে ওই বাড়িটি দখলে নিয়ে হামলা চালায় সাবেক কাউন্সিলর আয়নাল হক গেদু ওরফে গেদু কবিরাজ ও তার ছেলে রাজীব বাহিনীর সদস্যরা। এ সময় সশস্ত্র সন্ত্রাসীদের হামলায় গুরুতর আহত হয়েছেন ইভান ইবনে আসাদ, তার বাবা আসাদুর রহমান এরশাদ, চাচা  ইউসুফ আলী চুন্নু ও চাচাতো ভাই আবির মাসুমসহ পরিবারের সদস্যরা। পরে ভুক্তভোগীরা জাতীয় জরুরি সেবা ৯৯৯ কল করেন। পরে ঘটনাস্থল পরিদর্শন করেন সাভার মডেল থানার এসআই হাসান শিকদার। এ ঘটনায় আহতদেরকে উদ্ধার করে সাভার উপজেলা স্বাস্থ্য কমপ্লেক্সে চিকিৎসা দেওয়া হয়েছে।

বাড়ি দখলের উদ্দেশ্যে হামলাকারী অভিযুক্তরা হলেন- সাভার পৌরসভার ৯নং ওয়ার্ডের সাবেক কাউন্সিলর ও আনন্দপুর এলাকার মৃত হযরত আলীর ছেলে আয়াল হক ওরফে গেদু কবিরাজ (৬১), তার ছেলে রাজীব হোসেন (৩৬), ইমন (২১) ও আঁখি ওরফে লেডি আঁখিসহ অজ্ঞাতনামা আরও অনেকে।

ভুক্তভোগী ইভান বলেন, পৈতৃক পাঁচ শতাংশ জমিতে স্ত্রী এবং সন্তানদের নিয়ে বসবাস করে একটি বরফকল পরিচালনা করছেন তিনি। এ সম্পত্তি নিয়ে আদালতে মামলা চলমান। তারপও জমিটি দখলের পাঁয়তারা করছে গেদু বাহিনী। একাধিকবার হামলা চালিয়ে আমাকে মারধর ও ঘরবাড়ির ভাংচুর করে তারা। নিজের ভিটেমাটি রক্ষা ও পরিবারের নিরাপত্তা চেয়ে সাভার মডেল থানায় একাধিক সাধারণ ডায়েরি করেছি। এর আগেও আমাকে হত্যাচেষ্টার ঘটনায় হামলাকারীদের বিরুদ্ধে আদালতে দায়ের করা মামলা চলমান।

ইভানের চাচা চুন্নু বলেন, গত বছরের ৩০ আগস্ট বাড়ি দখল করে সাইনবোর্ড লাগানোর চেষ্টা করেন গেদু কবিরাজ। একই দিনে ভুক্তভোগী ও তার স্ত্রী ফাতেমা জেসমিনকে মারধরের ঘটনায় গেদু কবিরাজ ও তার ছেলে রাজীবসহ আরও ৬ জনের বিরুদ্ধে মামলা করা হয়। চলতি মাসে আবারও বাড়ি দখলে চেষ্টা চালায় গেদু বাহিনী। সর্বশেষ রোববার সন্ত্রাসী বাহিনী নিয়ে অতর্কিতভাবে হামলা চালিয়ে আমাদেরকে মেরে আহত করেছে।

ইউসুফ আলী চুন্ন আরও বলেন, আমার ছোট ভাই আলেক মো. নান্নু ও স্থানীয় মিষ্টু নিজ চোখে দেখেছে আয়নাল হক গেদুর শ্যালক মামুন তার ছেলে আসিফ ভাতিজা মোরশেদ সহযোগী রানার মাধ্যমে আমার ভাতিজার বাড়িতে থাকা সমস্ত মালামাল লুট করে নিয়ে গেছে। এ ঘটনায় রাতেই আমরা থানায় লিখিত অভিযোগ করেছি।

ভুক্তভোগীর বাবা আহত আসাদুর রহমান এরশাদ বলেন, আমার মা ১৯৯৬ সালে ঢাকা কালেক্টরেটের ৫ শতাংশ সম্পত্তি সাভার সাব-রেজিস্ট্রি অফিসে দলিলের মাধ্যমে আমার নামে লিখে দেন। দীর্ঘদিন আমি প্রবাসে থাকা অবস্থায় আমার ছেলে ইভান ওই সম্পত্তিতে বসবাস করে আসছে।

তবে হামলা, ভাংচুর ও লুটপাটের বিষয়ে অভিযুক্ত আয়নাল হক গেদু বলেন, আমি ক্রয়সূত্রে জমির মালিক হয়ে তা ভোগদখলে যাওয়ার চেষ্টা করি। কিন্তু জমিতে থাকা ইভান ইবনে আসাদ ও তার স্বজনেরা আমাকে বাধা দেয় এবং আমার ছেলেসহ পরিবারের সদস্যদের মারধর করেছে।

সাভার মডেল থানার এসআই হাসান সিকদার বলেন, জমি নিয়ে বিরোধের ঘটনায় আহতদের উদ্ধার করে হাসপাতালে চিকিৎসা দেওয়া হয়েছে। জোরপূর্বক কারও জমি দখল চেষ্টা বা মালামাল নিয়ে যাওয়া অবৈধ। ঘটনার সঙ্গে জড়িতদের বিরুদ্ধে মামলা হলে তদন্ত করে প্রয়োজনীয় ব্যবস্থা গ্রহণ করা হবে।</description><guid isPermaLink="false">https://www.kalbela.com/country-news/75715</guid><pubDate>Sun, 24 Mar 2024 21:07:35 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75715_1711291686.webp"/></item><item><title>ঝিনাইদহে কৃষক হত্যা মামলায় ৫ জনের যাবজ্জীবন</title><link>https://www.kalbela.com/country-news/75713</link><description>ঝিনাইদহে কৃষক আবু বকর হত্যা মামলায় ৫ জনের যাবজ্জীবন কারাদণ্ড দিয়েছেন আদালত। এছাড়া ৩ আসামিদের ১০ বছরের সশ্রম কারাদণ্ড প্রদান করা হয়।

রোববার (২৪ মার্চ) বিকেলে ঝিনাইদহের অতিরিক্ত দায়রা জজ প্রথম আদালতের বিচারক মো. বাহাউদ্দিন আহম্মেদ এ দণ্ডদেশ দেন। দণ্ডিতরা হলেন- হরিণাকুণ্ডু  উপজেলার গোপিনাথপুর গ্রামের মৃত আত্তাব আলীর ছেলে আক্কাছ আলী, আব্দুল বারীর ছেলে মো. হাসিবুল, মৃত আবুল হোসেনের ছেলে রবিউল ইসলাম, মৃত ইউসুফ আলীর ছেলে ইউনুছ আলী ও মৃত জনাব আলী মন্ডলের ছেলে কাশেম মিয়া।

মামলা সূত্রে জানা গেছে, ২০১২ সালের ১৭ মে বিকেলে হরিণাকুণ্ডু  উপজেলার গোপিনাথপুর গ্রামে জমি নিয়ে বিরোধের জের ধরে ওই গ্রামের কৃষক হাফিজুর রহমানের ওপর হামলা চালায় প্রতিপক্ষরা। হাফিজুরকে রক্ষা করতে ছুটে আসেন তার শ্বশুর কৃষক আবু বকর। এ সময় তাকেও জখম করেন আসামিরা। তাদের দুজনকে উদ্ধার করে প্রথমে হরিণাকুণ্ডু  উপজেলা স্বাস্থ্য কমপ্লেক্স ও পরে ঝিনাইদহ সদর হাসপাতালে ভর্তি করা হয়।

কৃষক হাফিজুর রহমান ও আবু বকরের অবস্থার অবনতি হলে তাদের উন্নত চিকিৎসার জন্য ফরিদপুর মেডিকেলে পাঠানো হয়। সেখানে চিকিৎসাধীন অবস্থায় আবু বকর মারা যান। এ ঘটনায় ২১ মে নিহতের ভাই আবু তালেব বাদী হয়ে ১৬ জনকে আসামি করে হরিণাকুণ্ডু  থানায় একটি হত্যা মামলা দায়ের করেন।

মামলায় দীর্ঘ বিচারিক প্রক্রিয়া শেষে সাক্ষ্য প্রমাণের ভিত্তিতে রোববার মামলার আসামি আক্কাছ আলী, হাসিবুল, রবিউল ইসলাম, ইউনুস আলী ও কাশেমকে যাবজ্জীবন কারাদণ্ডসহ ২০ হাজার টাকা জরিমানা করা হয়। এ ছাড়া মতিয়ার রহমান, ইয়াকুব আলী, সোলাইমান হোসেনকে ১০ বছরের সশ্রম কারাদণ্ডসহ ১০ হাজার টাকা করে জরিমানার আদেশ দেন বিচারক।

দণ্ডিতদের মধ্যে হাসিবুল ইসলাম পলাতক রয়েছে। অভিযোগ প্রমাণিত না হওয়ায় মামলার বাকি আসামিদের  বেকসুর খালাস দেওয়া হয়েছে।</description><guid isPermaLink="false">https://www.kalbela.com/country-news/75713</guid><pubDate>Sun, 24 Mar 2024 20:43:31 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75713_1711291217.webp"/></item><item><title>কৃষির বিএস কোয়ার্টার এখন ‘ভূতের আস্তানা’</title><link>https://www.kalbela.com/country-news/75711</link><description>কৃষি অফিসের বিএস কোয়ার্টারগুলো এখন যেন ‘ভূতের বাড়িতে’ পরিণত হয়েছে। দিনাজপুরের খানসামা উপজেলার তিনটি ইউনিয়নের ব্লক সুপারভাইজর (বিএস) কোয়ার্টারগুলো পরিত্যক্ত অবস্থায় পড়ে আছে।

রোববার (২৪ মার্চ) সরেজমিনে কোয়ার্টার ঘুরে দেখা যায়, উপজেলা পরিষদের পাশেই আলোকঝাড়ী ইউনিয়নে দুটি ও পাকেরহাটে আঙ্গারপাড়া ইউনিয়নে একটি উপ-সহকারী কৃষি কর্মকর্তাদের কোয়ার্টার জরাজীর্ণ হয়ে বেহাল দশা অবস্থায় পড়ে আছে। একতলা ভবনের ছাদ ও দেয়ালের সিমেন্ট খুলে পড়ে রয়েছে। কোয়ার্টারের ভেতরে ঝোপ-জঙ্গলে পরিপূর্ণ। প্রাচীর দিয়ে ঘেরা চারপাশ অথচ ভেতরে জন্মেছে বড় বড় গাছ। দেওয়ালের চটা উঠে গেছে। ভবনের দরজাগুলোতে ধরেছে মরিচা, অনেক ঘরের জানালা ভাঙা।

ইউনিয়ন বিএস কোয়ার্টার একটি বাথরুম, একটি রান্নাঘর ও দুটি স্বয়ংকক্ষ রয়েছে। এক সময় বিএসরা বসবাস করছিলেন, পরে তারা অবসর নিলে এগুলো অকেজো হয়ে পড়ে।

সংশ্লিষ্ট বিভাগ সূত্রে জানা গেছে, ১৯৬২ সালের দিকে তৎকালীন সরকার এই ভবনগুলো প্রথমে সিড গোডাউন হিসেবে নির্মাণ করে। পরে এই কর্মসূচি বাতিল করা হলে সরকার ওইগুলো ১৯৮০ সালের দিকে ইউনিয়ন পর্যায়ে কর্মরত কৃষি বিভাগের মাঠপর্যায়ের উপসহকারী কৃষি কর্মকর্তা বসবাসের জন্য সংস্কার করে কোয়ার্টারে পরিণত করা হয়। মূলত ইউনিয়নের বিভিন্ন এলাকায় কৃষকদের পরামর্শ ও সেবা পৌঁছে দেওয়ার উদ্দেশ্যে খুব সহজেই সার, বীজসহ অন্যান্য কৃষি উপকরণগুলো পৌঁছে দেওয়া হতো। মাত্র ৫০ টাকা ভাড়ায় কর্মকর্তারা এসব কোয়ার্টারে থাকতেন।

বর্তমান ব্লক সুপারভাইজর (বিএস) পদের নাম পরিবর্তন করে সরকার উপ-সহকারী কৃষি অফিসার (এসএএও) নামকরণ করেছে।

স্থানীয় বাসিন্দা সোহেল আরমান কালবেলাকে বলেন, ‘আমি ছোটবেলা থেকেই কোয়ার্টারে বাকী সাহেব ও হান্নান সাহেবদের বসবাস করতে দেখছি। ওনারা অবসর নেওয়ার পর আর আসেননি। বর্তমানে ভবন দুটি ফাঁকা পরে আছে। কোয়ার্টার্সে বিএসরা থাকলে কৃষকরা উপকৃত হবে। তাদের কাছ থেকে উন্নত চাষাবাদ পদ্ধতি ও কৃষি বিষয়ে পরামর্শ পেত। ভবনগুলো সংস্কারের মাধ্যমে ব্যবহারের উপযোগী হবে।’

ওই এলাকার স্থানীয় কৃষক আ. সালাম কালবেলাকে বলেন, ‘ওই সময় বিএস কোয়ার্টার থাকার কারণে সরাসরি অফিসারের পরামর্শ পেতাম। বর্তমানে কোয়ার্টার না থাকায় ঠিকমতো সেবা পাই না। এতে আমাদের কৃষিকাজ করতে খুব সমস্যা হয়। আমরা চাই এই কোয়ার্টারগুলো আবার চালু হোক।’

পাকেরহাটের স্থানীয় বাসিন্দা কুদ্দুস আলী কালবেলাকে বলেন, ‘আমি অনেক আগেই এখানে এক কর্মকর্তাকে বসবাস করতে দেখেছি। বর্তমানে এই ভবনটিগুলোকে আমি ‘ভূতের বাড়ি’ হিসেবেই জানি। এরপর থেকে কোনোদিন কোনো কর্মকর্তাকে এখানে আসতে দেখিনি।’

উপজেলা কৃষি কর্মকর্তা (অতিরিক্ত দায়িত্বপ্রাপ্ত) হাবিবা আক্তার কালবেলাকে বলেন, ‘ব্লক সুপারভাইজর (বিএস) কোয়ার্টারগুলো কৃষি মন্ত্রণালয়ের নিজস্ব জায়গা। কোয়ার্টারগুলো পরিত্যক্ত থাকায় কেউ ব্যবহার করছে না। এ ব্যাপারে রিপোর্ট পাঠানো হয়।’

জেলা কৃষি সম্প্রসারণ অধিদপ্তরের উপপরিচালক মো. নূরুজ্জামান কালবেলাকে বলেন, ‘সারা দেশের বিএস কোয়ার্টারের চিত্র একই। এটা আসলে স্থানীয়ভাবে সমাধানের বিষয় না, এটা কেন্দ্রীয়ভাবে সমস্যার সমাধান হবে। যদি কোনো প্রকল্প হয়ে থাকে তাহলে মেরামত, সংস্কার ও পুনর্নির্মাণ হবে। আমাদের এই সম্পদগুলো আসলেই নষ্ট হয়ে যাচ্ছে। আমরা প্রতিনিয়ত ঊর্ধ্বতন কর্মকর্তাদের সঙ্গে এটা নিয়ে আলোচনা করি এবং রিপোর্ট পাঠাই। এ ব্যাপারে ওনারাই সিদ্ধান্ত নেবেন।’</description><guid isPermaLink="false">https://www.kalbela.com/country-news/75711</guid><pubDate>Sun, 24 Mar 2024 20:27:32 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75711_1711290238.webp"/></item><item><title>সাত ঘণ্টায়ও নিয়ন্ত্রণে আসেনি মুন্সীগঞ্জের আগুন </title><link>https://www.kalbela.com/country-news/75709</link><description>মুন্সীগঞ্জের মেঘনা নদীর তীরে সুপার ফর্মিকা অ্যান্ড লমিনেশন (সুপারবোর্ড) কারখানার গোডাউনে লাগা আগুন সাত ঘণ্টায়ও নিয়ন্ত্রণে আসেনি। 

রোববার (২৪ মার্চ) সন্ধ্যা ৮টা পর্যন্ত আগুন নিয়ন্ত্রণে আসার খবর পাওয়া যায়নি। তবে আগুন নিয়ন্ত্রণে কাজ করছে ফায়ার সার্ভিসের ১২টি ইউনিট। 

এর আগে দুপুর ১টার দিকে জেলার গজারিয়া উপজেলার হোসেন্দী ইউনিয়নের সিকিরগাঁও এলাকার কারখানায় এ আগুন লাগে।

জানা গেছে, কারখানাটি ফ্লাইবোর্ড দিয়ে বিভিন্ন আসবাবপত্র তৈরি করে ওই গোডাউন রাখে। দুপুরের দিকে আগুন লাগলে দ্রুত ছড়িয়ে পড়ে গোডাউনে। এতে নদীর তীরে নোঙ্গর করে রাখা পাটখড়ির ট্রলারেও আগুন লেগে যায়। এ ঘটনায় সাতজন আহত হন। আগুন নিয়ন্ত্রণে রিমোট কন্ট্রোল ফায়ার ফাইটিং রোবট এবং স্টেন্ডার মেশিনে কাজ করছে ফায়ার সার্ভিস।

ফায়ার সার্ভিসের ঢাকা বিভাগের উপ-পরিচালক মো. ছালেহ্ বলেন, আমরা ১টা ১১ মিনিটে খবর পাই। পরে গজারিয়া এবং আদমজী ফায়ার স্টেশন আগুন নিয়ন্ত্রণে ছুটে আসে। আগুন ভয়াবহতা দেখে পর্যায়ক্রমে সোনারগাঁ, বন্দর, সিদ্দিকবাজার, ডেমরাসহ বিভিন্ন স্টেশন থেকে ১২টি ইউনিট আগুন নিয়ন্ত্রণে আনার জন্য কাজ করছে।

কোম্পানির কর্মচারী মো. জসিম বলেন, দুপুর ১টার সময় আগুন লাগে। আগুনটা যেন অন্য গোডাউন বা অন্য কোনো শিফটে ছড়াতে না পারে সেটার জন্যও চেষ্টা করেছি। পরে ফায়ার সার্ভিস এসে কাজ শুরু করে। 

আরেক কর্মচারী মো. ইমন বলেন, সাইরেনের শব্দ শুনে দেখি আগুন জ্বলছে। প্রথমে আমরা আগুন নেভানোর চেষ্টা করি। কিন্তু আগুন নিয়ন্ত্রণ আনতে পারিনি।

সুপারবোর্ড কোম্পানির পরিচালক শফিউল আতাহার তাসলিম কালবেলাকে বলেন, কী কারণে আগুন লেগেছে এখনো জানি না। আমাদের আগুন নির্বাপণের পর্যাপ্ত ব্যবস্থা রয়েছে। নিজস্ব ম্যান পাওয়ারও আছে। ম্যান পাওয়ার দিয়ে প্রথমে চেষ্টা করেছি যেন ক্ষতিটা বেশি না হয়। এ ছাড়া আমাদের ৩৫টি পানির লাইন দিয়ে কাজ করেছি। ক্ষয়ক্ষতির পরিমাণ এখনো জানা সম্ভব হয়নি।

গজারিয়া থানার ওসি মো. রাজিব খান বলেন, দুপুর ১টার দিকে আগুন লাগার খবর পাই। আগুন নিয়ন্ত্রণে ঢাকা জেলা, নারায়ণগঞ্জ জেলা এবং গজারিয়ার ফায়ার স্টেশন মিলে মোট ১২টি ইউনিট কাজ করেছে। তবে কী কারণে আগুন লেগেছে সেটি এখনো জানা যায়নি। এ ঘটনায় কয়েকজন আহত হয়েছেন।

মুন্সীগঞ্জ জেলার অতিরিক্ত জেলা প্রশাসক মাসুদুর রহমানকে প্রধান করে পাঁচ সদস্যের তদন্ত কমিটি করা হয়েছে। এই কমিটিকে আগামী সাত কর্মদিবসের মধ্যে প্রতিবেদন দিতে বলা হয়েছে।</description><guid isPermaLink="false">https://www.kalbela.com/country-news/75709</guid><pubDate>Sun, 24 Mar 2024 20:27:24 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75709_1711289981.webp"/></item><item><title>৭ ঘণ্টার ব্যবধানে স্বামী-স্ত্রীর মৃত্যু</title><link>https://www.kalbela.com/country-news/75707</link><description>টাঙ্গাইলে স্বামীর মৃত্যুর ৭ ঘণ্টার মধ্যে স্ত্রীর মৃত্যুর ঘটনা ঘটেছে। জেলার গোপালপুর উপজেলার মির্জাপুর ইউনিয়নের কাগুজীআটা গ্রামের এ ঘটনায় এলাকায় শোকের ছায়া নেমে এসেছে।

শনিবার (২৩ মার্চ) রাত ৩টা ৩০ মিনিটে নিজ বাসভবনে আজগর আলী (১০০) মারা যান। পরে রোববার (২৪ মার্চ) বেলা ১১টায় তার স্ত্রী জহুরা বেগম (৮০) স্টোকজনিত কারণে মৃত্যুবরণ করেন। 

পারিবারিক সূত্রে জানা গেছে, উভয়েই বার্ধক্যজনিত কারণে দীর্ঘদিন অসুস্থ ছিলেন।

মরহুম আজগর আলীর নাতি মো. জুয়েল বলেন, আমার দাদা এবং দাদি বেশ কয়েক মাস ধরেই একাধিক জটিল রোগে আক্রান্ত ছিলেন। তাদেরকে বিভিন্ন হাসপাতালে চিকিৎসা প্রদান করা হয়েছে। দুজনেই একই দিন দুনিয়া থেকে বিদায় নিয়েছেন। তাদের জন্য সবাই দোয়া করবেন।

বাদ জোহর জানাজা শেষে তাদের সামাজিক কবরস্থানে দাফন করা হয়।</description><guid isPermaLink="false">https://www.kalbela.com/country-news/75707</guid><pubDate>Sun, 24 Mar 2024 20:18:25 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75707_1711288850.webp"/></item><item><title>১২০ টাকায় পুলিশে চাকরি</title><link>https://www.kalbela.com/country-news/75704</link><description>‘চাকরি নয়, সেবা’ এ স্লোগানে বগুড়ায় বাংলাদেশ পুলিশে ট্রেইনি রিক্রুট কনস্টেবল (টিআরসি) পদে ৮৫ জন তরুণ-তরুণী চাকরি পেয়েছেন। এ চাকরি পেতে অনলাইন আবেদন খরচ বাবদ জনপ্রতি খরচ হয়েছে মাত্র ১২০ টাকা। শূন্য পদের বিপরীতে বিদ্যমান কোটা পদ্ধতি অনুসরণ করে শতভাগ মেধা, যোগ্যতা ও স্বচ্ছতার মাধ্যমে এ নিয়োগ প্রক্রিয়া সম্পন্ন করা হয়েছে।

শনিবার (২৩ মার্চ) রাত সাড়ে ৯টার দিকে জেলার পুলিশ লাইন্স অডিটোরিয়ামে পুলিশ সুপার সুদীপ কুমার চক্রবর্ত্তী এ তথ্য জানান। এ সময় সদ্য নিয়োগ পাওয়া তরুণ-তরুণীদের অভিনন্দন জানিয়ে ফুলেল শুভেচ্ছা জানানো হয়।

জেলা পুলিশের পক্ষ থেকে জানানো হয়, শুধু মেধা এবং প্রয়োজনীয় যোগ্যতার ভিত্তিতেই এবারে পুলিশ কনস্টেবল নিয়োগ সম্পন্ন করা হয়েছে। মুক্তিযুদ্ধে প্রথম প্রতিরোধকারী বাহিনী বাংলাদেশ পুলিশের ভাবমূর্তি অব্যাহত রাখতে আন্তরিকতা ও নিষ্ঠার সঙ্গে সবকিছু করা হয়েছে।

এই নিয়োগের ক্ষেত্রে কোথাও যাতে কোনও আর্থিক লেনদেন বা অন্য কোনো অনিয়ম না হয় সে ব্যাপারে গোপন তৎপরতা অব্যাহত রেখেই কনস্টেবল নিয়োগে সুষ্ঠুভাবে যাচাই-বাছাই করা হয়েছে। পুলিশ কনস্টেবল নিয়োগের প্রায় কয়েক মাস আগে থেকেই সামাজিক যোগাযোগমাধ্যমে প্রচারণা, লিফলেট বিতরণ এবং জেলার বিভিন্ন স্থানে ব্যানার টাঙানো হয়। এবার আর্থিক লেনদেনসহ সব অনিয়ম ও সুপারিশ পরিহার করে সুষ্ঠুভাবে পুলিশ কনস্টেবল নিয়োগের বিষয়টি সম্পন্ন করতে ব্যাপক প্রচারণা চালানো হয়।

খোঁজ নিয়ে জানা যায়, ৮৫ জন নিয়োগপ্রাপ্ত কনস্টেবলের মধ্যে অধিকাংশ অতিদরিদ্র পরিবার থেকে এসেছে। এর মধ্যে ৭২ জন পুরুষ সদস্য ও ১৩ জন নারী সদস্য নিয়োগ পেয়েছেন।

সদ্য নিয়োগ প্রাপ্তদের শুভেচ্ছা জানানোর সময় অন্যদের মধ্যে উপস্থিত ছিলেন বগুড়ার অতিরিক্ত পুলিশ সুপার স্নিগ্ধ আখতার, নওগাঁ জেলার অতিরিক্ত পুলিশ সুপার আহসানুজ্জামান, পাবনা জেলার অতিরিক্ত পুলিশ সুপার হাসিবুল বেনজীর।

উল্লেখ্য, গত ২০ ফেব্রুয়ারি থেকে পুলিশ কনস্টেবলের নিয়োগ প্রক্রিয়ার অংশ হিসেবে লাইনে দাঁড়ায় জেলার ১২ উপজেলার ৩ হাজার ৮২৬ জন চাকরিপ্রত্যাশী তরুণ-তরুণী। পরে লিখিত পরীক্ষায় যোগ্য ২৬৯ জন প্রার্থীকে নির্বাচিত করা হয়েছিল।</description><guid isPermaLink="false">https://www.kalbela.com/country-news/75704</guid><pubDate>Sun, 24 Mar 2024 20:00:07 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75704_1711287823.webp"/></item><item><title>ফরিদপুরে ৩০০ কোটি টাকার ‘কালো সোনা’</title><link>https://www.kalbela.com/country-news/75702</link><description>চলতি মৌসুমে কালো সোনা নামে খ্যাত পেঁয়াজ বীজের বাম্পার ফলনের সম্ভাবনা রয়েছে ফরিদপুর জেলায়। লাভজনক হওয়ায় দিন দিন পেঁয়াজ বীজের আবাদ বাড়ছে এ জেলায়। সারা দেশে পেঁয়াজ বীজের চাহিদা অনুযায়ী ৫০ শতাংশ জোগান দেয় ফরিদপুরের পেঁয়াজ চাষিরা। 

এ জেলায় পেঁয়াজের বীজ উৎপাদন কমপক্ষে ৩০০ কোটি টাকা ছাড়িয়ে যাওয়ার সম্ভাবনা রয়েছে। তবে ভারত থেকে বীজ আমদানি না ঠেকাতে পারলে ক্ষতির মুখে পড়ার আশঙ্কাও করছেন চাষিরা। 

জেলা কৃষি সম্প্রসারণ অধিদপ্তর সূত্রে জানা গেছে, ফরিদপুরের নয়টি উপজেলায় চলতি মৌসুমে এক হাজার ৮৯০ হেক্টর জমিতে পেঁয়াজ বীজের আবাদ করা হয়েছে। যা থেকে কমপক্ষে পৌনে আট টনের মতো পেঁয়াজ বীজ উৎপাদনের সম্ভাবনা রয়েছে। যার বাজার মূল্য কমপক্ষে ৩০০ কোটি টাকার অধিক। গত মৌসুমে ফরিদপুরে ১ হাজার ৮৬৭ হেক্টর জমিতে পেঁয়াজ বীজের আবাদ হয়েছিল। গতবারের তুলনায় এ বছর আবাদের পরিমাণ বেড়েছে। এ বীজ আবাদে ভালো লাভ মুখ দেখায় এই ফসলের দিকে কৃষকদের আগ্রহ বেড়েছে। 

কৃষি সম্প্রসারণ অধিদপ্তরের তথ্য অনুযায়ী, চলতি মৌসুমে বেশি পেঁয়াজ বীজ আবাদ হয়েছে সদরে প্রায় ২০৮ হেক্টর জমিতে। এরপরে ভাঙ্গায় ১৭৬, সদরপুরে ১৪৬, চরভদ্রাসনে ৬৮, মধুখালীতে ৬৮, বোয়ালমারীতে ৩৪, নগরকান্দায় ২৮, সালথায় ২২ ও আলফাডাঙ্গায় ৬ হেক্টর জমিতে বীজের আবাদ করা হয়েছে।

চাষিরা জানান, বীজ আবাদে যত্নশীল থাকতে হয়। কোনোরকম অযত্ন হলে ফলন নষ্ট হয়ে যায়। ক্ষেতে বীজের আবাদ শুরু হয় নভেম্বর-ডিসেম্বরে। ফলন পাওয়া যায় এপ্রিল-মে মাসের দিকে। ক্ষেত থেকে তোলার পর একবছর এই বীজ সংরক্ষণ করতে হয়। কারণ পরের বছর কৃষকরা এই বীজটি সংগ্রহ করে ক্ষেতে রোপণ করে। 

ফরিদপুরের বড় পেঁয়াজ বীজ চাষি বকতার খান বলেন, ভারত থেকে পেঁয়াজ বীজ আমদানি করা হলে তা সার্বিকভাবেই ক্ষতি ডেকে আনবে। কারণ, ভারত থেকে আনা পেঁয়াজ বীজ অতি নিম্নমানের। তাতে ভালো ফলন হয় না। পেঁয়াজ বীজ আবাদে ছোট্ট শিশু পালনের মতোই যত্নশীল থাকতে হয়। কোনোরকম অযত্ন হলে ফলন নষ্ট হয়ে যায়। 

ফরিদপুর সদর উপজেলার অম্বিকাপুর ইউনিয়নের গোবিন্দপুর এলাকার পেঁয়াজ বীজ চাষি লাভলি আক্তার ও ইমতাজ মোল্লা দম্পতি গত প্রায় একযুগ ধরে পেঁয়াজ বীজ চাষ করছেন। দুই বিঘা দিয়ে শুরু করে এখন তাদের জমির পরিমাণ ৪০ বিঘা। আবহাওয়া ঠিক থাকলে তারা কাঙ্ক্ষিত ফলন পাবে বলে তাদের প্রত্যাশা। 

ফরিদপুর জেলা কৃষি সম্প্রসারণ অধিদপ্তরের উপ-পরিচালক মো. রফিকুল ইসলাম কালবেলাকে বলেন, ‘লক্ষমাত্রার চেয়েও বেশি পেঁয়াজ বীজের আবাদ হয়েছে এ বছর। বীজ চাষিদের সমস্যা নিরসনে কৃষি সম্প্রসারণ অধিদপ্তর তাদের সকল ধরনের পরামর্শসহ প্রয়োজনীয় সহায়তা করে আসছে।’

তিনি আরও বলেন, ‘ফরিদপুরের মাটি এবং আবহাওয়া পেঁয়াজ আবাদের উপযোগী। আবহাওয়া অনুকূলে থাকলে এবার জেলার চাষিরা কমপক্ষে পৌনে ৮ টন পেঁয়াজের বীজ উৎপাদন করবে। যা কমপক্ষে ৩০০ কোটি টাকার অধিক বাজার মূল্য।’</description><guid isPermaLink="false">https://www.kalbela.com/country-news/75702</guid><pubDate>Sun, 24 Mar 2024 20:00:00 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75702_1711287641.webp"/></item><item><title>গোখাদ্যে রং মিশিয়ে তৈরি হচ্ছিল হলুদ ও মরিচের গুঁড়া</title><link>https://www.kalbela.com/country-news/75701</link><description>বগুড়া শহরের রাজাবাজারে গোখাদ্যে রং মিশিয়ে হলুদ ও মরিচের গুঁড়া তৈরি করার অপরাধে মুন্সি হলুদ মিল সিলগালা করা হয়েছে। রোববার (২৪ মার্চ) বিকেল ৩টার দিকে শহরের রাজাবাজারে অভিযান চালিয়ে প্রতিষ্ঠানটি সিলগালা করেন জেলা প্রশাসনের নির্বাহী ম্যাজিস্ট্রেট রেবেকা সুলতানা ডলি।

এ সময় ওই অভিযানে ১০ বস্তা পশুর খাদ্যের বস্তা, ৬ বস্তা হলুদ, ৫ বস্তা মরিচের গুঁড়া ও পোকামাকড় যুক্ত ১৩ বস্তা শুকনা মরিচ জব্দ করা হয়।

এক্সিকিউটিভ ম্যাজিস্ট্রেট রেবেকা সুলতানা ডলি বলেন, পবিত্র রমজান উপলক্ষে বাজার মনিটর করতে শহরের রাজাবাজারে অভিযান পরিচালনা করা হয়। এদিন বিকেল ৩টার দিকে মুন্সি হলুদ মিলে গিয়ে অস্বাস্থ্যকর পরিবেশে মসলা তৈরি করতে দেখা যায়। এ ছাড়াও গোখাদ্যে রং মিশিয়ে হলুদ ও মরিচের গুঁড়া তৈরি করছিল তারা। যা মানুষের স্বাস্থের জন্য অত্যন্ত ক্ষতিকর।

তিনি আরও বলেন, গত বছরও মুন্সি হলুদ মিলে অভিযান পরিচালনা করা হয়েছিল। অস্বাস্থ্যকর পরিবেশে হলুদ ও মরিচের গুঁড়া তৈরি করার অপরাধে জরিমানা ও সতর্ক করা হয়েছিল। কিন্তু তারা সতর্ক না হয়ে পুনরায় একই পদ্ধতিতে ভেজাল মসলা (হলুদ ও মরিচ গুঁড়া) তৈরি করছে। এজন্য প্রতিষ্ঠানটি সিলগালা করা হয়েছে। তবে অভিযান পরিচালনা করার সময় এ প্রতিষ্ঠানের কাউকে পাওয়া যায়নি। অভিযানে জেলা পুলিশের টিম সহযোগিতা করে।</description><guid isPermaLink="false">https://www.kalbela.com/country-news/75701</guid><pubDate>Sun, 24 Mar 2024 19:38:44 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75701_1711287264.webp"/></item><item><title>কাভার্ডভ্যানের পেছনে ট্রাকের ধাক্কা, চালকসহ নিহত ২</title><link>https://www.kalbela.com/country-news/75696</link><description>চট্টগ্রামের মিরসরাইয়ে পণ্যবাহী ট্রাকের পেছনে মিনি কাভার্ডভ্যানের ধাক্কায় ঘটনাস্থলে কার্ভাডভ্যান চালক ও গাড়ির মালিক নিহত হয়েছেন। রোববার (২৪ মার্চ) সকালে ঢাকা-চট্টগ্রাম মহাসড়কের চট্টগ্রামমুখী অংশের নিজামপুর রিদোয়ান ফিলিং স্টেশন এলাকায় এ দুর্ঘটনা ঘটে।

নিহতরা হলেন- ক্যাভার্ডভ্যান চালক মো. আব্দুর রহিম (৪৭) ও গাড়ির মালিক মো. মাসুদ বিল্লাহ (৪২)। আব্দুর রহিম পাবনা জেলার ঈশ্বরদী থানার বাবুছরা গ্রামের মো. আজের আলী মৃদার ছেলে। মাসুম বিল্ল্যাহ বরিশাল জেলার বাকেরগঞ্জ থানার হালুয়া গ্রামের মৃত আলাউদ্দিন মিয়ার ছেলে।

ঘটনার প্রত্যক্ষদর্শী তাপস চন্দ্র বলেন, সকালে দ্রুতগতির একটি মিনি কার্ভাডভ্যান পণ্যবাহী ট্রাকের পেছনে সজোরে ধাক্কা দিলে এর সামনের অংশ দুমড়ে মুচড়ে যায়। এতে কাভার্ডভ্যানে থাকা চালক ও গাড়ির মালিক গুরুতর আহত হন। পরে তাদেরকে উদ্ধার হাসপাতালে নিয়ে গেলে চিকিৎসক মৃত ঘোষণা করেন।

কুমিরা হাইওয়ে থানার এসআই মো. আলমগীর হোসেন বলেন, সকালে মহাসড়কের নিজামপুর রিদোয়ান ফিলিং স্টেশন এলাকায় চট্টগ্রামমুখী অংশে পণ্যবাহী ট্রাকের পেছনে মিনি কাভার্ডভ্যান ধাক্কা দিলে ঘটনাস্থলে ২ জন নিহত হন। দুর্ঘটনাকবলিত গাড়ি ও নিহত ব্যক্তিদের লাশ থানা হেফাজতে নেওয়া হয়েছে। নিহতদের পরিবারকে খবর দেওয়া হয়েছে। 

তিনি আরও বলেন, প্রাথমিকভাবে ধারণা করা যাচ্ছে চালক চোখে ঘুম নিয়ে গাড়ি চালানোর কারণে এ ঘটনা ঘটতে পারে।</description><guid isPermaLink="false">https://www.kalbela.com/country-news/75696</guid><pubDate>Sun, 24 Mar 2024 19:40:49 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75696_1711286290.webp"/></item><item><title>স্কুলছাত্রীকে অপহরণের ঘটনায় গ্রেপ্তার ৪</title><link>https://www.kalbela.com/country-news/75691</link><description>রাঙামাটিতে স্কুলছাত্রীকে অপহরণের ঘটনায় চার যুবককে গ্রেপ্তার করেছে পুলিশ। সেই সঙ্গে অপহৃত স্কুলছাত্রীকেও উদ্ধার করা হয়েছে।

শনিবার (২৩ মার্চ) রাতে জেলার রাজস্থলী উপজেলার ইসলামপুর সরকারি মাধ্যমিক বিদ্যালয় এলাকা থেকে ওই ছাত্রীকে উদ্ধারের পর অপহরণকারীদের গ্রেপ্তার করা হয়।

গ্রেপ্তার চার যুবক হলেন- রাজস্থলী থানার ৩ নম্বর বাঙ্গালহালিয়া ইউনিয়নের ইসলামপুর এলাকার মো. জীবন, মো. ইসমাঈল হোসেন ও সালমান গাজী ও সাতক্ষীরার সদর থানার মাগুরা এলাকার মো. সাইফুল ইসলাম জনি।

রাজস্থলী থানার ওসি ইকবাল হোসেন কালবেলাকে এ তথ্য নিশ্চিত করেছেন।

ওসি ইকবাল হোসেন বলেন, রাজস্থলী থানায় নারী ও শিশু নির্যাতন আইনে চার যুবকের বিরুদ্ধে মামলা হয়েছে। গ্রেপ্তারের পর রোববার (২৪ মার্চ) সকালে আসামিদের রাঙামাটির চিফ জুডিশিয়াল ম্যাজিস্ট্রেট আদালতের মাধ্যমে কারাগারে পাঠানো হয়েছে।

স্থানীয়রা জানান, ওই ছাত্রীকে মো. জীবন নামের এক যুবক প্রেমের প্রস্তাব দেয় এবং প্রায় উত্ত্যক্ত করত।  ছাত্রী এ বিষয়টি তার পরিবারকে জানায়। পরিবারের সদস্যরা ওই যুবককে সতর্ক করে। এতে ক্ষিপ্ত হয়ে শিক্ষার্থীকে উল্টো হুমকি দিতে থাকে ওই যুবক।

পরে শনিবার বিকেল ৩টায় স্কুলছাত্রী বাড়ি থেকে বের হলে তাকে অপহরণ করে। খোঁজাখুঁজির একপর্যায়ে রাত পৌনে ১০টায় এলাকাবাসী স্কুলের পেছন থেকে মেয়েটিকে উদ্ধার করে।

এরপর পুলিশ এসে সেখানে অভিযান চালিয়ে এ ঘটনায় জড়িত চার যুবককে গ্রেপ্তার করে।</description><guid isPermaLink="false">https://www.kalbela.com/country-news/75691</guid><pubDate>Sun, 24 Mar 2024 18:56:27 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75691_1711284640.webp"/></item><item><title>ফুটপাত বেদখল, ৭ জনের বিরুদ্ধে চসিকের মামলা</title><link>https://www.kalbela.com/country-news/75690</link><description>ফুটপাত দখল করে দোকান নির্মাণ এবং গাড়ির গ্যারেজ বসানোর দায়ে সাত ব্যক্তির বিরুদ্ধে মামলা দায়ের করেছেন চট্টগ্রাম সিটি কর্পোরেশনের (চসিক) ভ্রাম্যমাণ আদালত। পাশাপাশি তাদের ৪২ হাজার টাকা অর্থদণ্ড দেওয়া হয়েছে। 

রোববার (২৪ মার্চ) নগরের বায়েজিদ এলাকায় চসিকের নির্বাহী ম্যাজিস্ট্রেট চৈতী সর্ববিদ্যা এ মামলা করেন।

চসিক সূত্রে জানা গেছে, এর আগে নগরের ফুটপাত ও সড়ক বেদখলমুক্ত করতে ঘোষণা দেওয়া হয়েছিল। সেই ঘোষণা অনুসারেই রোববার নগরের বায়েজিদ এলাকায় এ উচ্ছেদ অভিযান পরিচালনা করা হয়। এ সময় বায়েজিদের চৌধুরী নগরে সাতজনকে ৪২ হাজার টাকা জরিমানা করা হয়েছে। পাশাপাশি সড়ক দখল করে দোকান নির্মাণ ও গাড়ির গ্যারেজ বসানোর দায়ে ৭ জনের বিরুদ্ধে মামলা দায়ের করা হয়েছে। 

নির্বাহী ম্যাজিস্ট্রেট চৈতী সর্ববিদ্যা বলেন, নগরের ফুটপাত ও সড়ক দখলমুক্ত রাখতে নিয়মিত অভিযানের অংশ হিসেবেই এ অভিযান পরিচালিত হয়েছে। অভিযান অব্যাহত থাকবে। </description><guid isPermaLink="false">https://www.kalbela.com/country-news/75690</guid><pubDate>Sun, 24 Mar 2024 18:26:37 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75690_1711282493.webp"/></item><item><title>সেই কলেজশিক্ষকের বিরুদ্ধে অভিযোগপত্র দিল পিবিআই</title><link>https://www.kalbela.com/country-news/75689</link><description>বগুড়া ধুনটে এক স্কুলছাত্রীকে তাদের বাসার ভাড়াটিয়া কলেজশিক্ষক ধর্ষণের চাঞ্চল্যকর ঘটনা তদন্ত করে অভিযোগপত্র দাখিল করেছে বগুড়ার পুলিশ ব্যুরো অব ইনভেস্টিগেশন (পিবিআই)। 

রোববার (২৪ মার্চ) মামলার একমাত্র আসামি কলেজশিক্ষক মুরাদুজ্জামানকে অভিযুক্ত করে বগুড়ার সিনিয়র জুডিশিয়াল ম্যাজিস্ট্রেট আদালতে অভিযোগপত্র দাখিল করা হয়।

ওই ধর্ষণের ঘটনাটি ভিন্ন খাতে প্রবাহিত করতে মামলার প্রথম তদন্তকারী কর্মকর্তা ধুনট থানার তৎকালীন ওসি কৃপাসিন্ধু বালা ভিডিও ফুটেজ ডিলিটসহ আলামত নষ্ট করেছেন বলে মামলার বাদী অভিযোগ করেন। সেই বিষয়টি তদন্ত করতে গিয়ে প্রাপ্ত তথ্যের ভিত্তিতে জব্দ করা তিনটি মোবাইল ফোনসেট ৪টি ল্যাবে ফরেনসিক টেস্ট করানো হয়। তবে তাতে ভিডিও ডিলিট করার কোনো তথ্য মেলেনি বলে জানিয়েছেন বগুড়া পিবিআই’র পুলিশ সুপার কাজী এহসানুল কবির। 

পুলিশ সুপার জানান, গত ২০২২ সালের ৩ মার্চ ধর্ষণ করা হয়। গত ১২ মে ওই স্কুলছাত্রীর মা ধুনট থানায় একটি মামলা দায়ের করেন। মামলায় একই উপজেলার শৈলমারী গ্রামের মৃত মতিউর রহমানের ছেলে কলেজশিক্ষক মুরাদুজ্জামানকে আসামি করা হয়। 

মামলায় উল্লেখ করা হয়, বাদীর বাড়ির নিচতলার উত্তর পাশের ফ্ল্যাটে মুরাদ ভাড়া থাকতেন। মামলার বাদী এবং তার স্বামী স্কুলশিক্ষক। এ কারণে তারা কর্মস্থলে গেলে তার মেয়ে স্কুলছাত্রীকে বাসায় ডিকে নিয়ে বিভিন্ন সময় ধর্ষণ করত মুরাদ। গত ২০২২ সালের ১২ এপ্রিল একইভাবে তার মেয়েকে ধর্ষণের চেষ্টা করতে গেলে তার চিৎকার শুনে অন্য মেয়ে সেখানে গেলে মুরাদ পালিয়ে যায়। বাদী অভিযোগ করেন, তার মেয়েকে একাধিকবার ধর্ষণের ভিডিওচিত্র ধারণ করে মুরাদ। পুলিশ মামলাটি গ্রহণের পর মুরাদকে আটক করে এবং তাকে ওই মামলায় জেলহাজতে প্রেরণ করে। পরবর্তীতে বাদী অভিযোগ করেন যে, মামলাটি ভিন্ন খাতে প্রবাহিত করতে ওসি কৃপাসিন্ধু বালা আসামির মোবাইলে ধারণ করা ভিডিও ডিলিটসহ আলামত নষ্ট করেছেন। এ কারণে আদালতের নির্দেশে মামলাটি পিবিআই তদন্ত শুরু করে।

পুলিশ সুপার এহসান বলেন, তদন্তকালে আসামিকে রিমান্ডে নিয়ে জিজ্ঞাসাবাদ করলে তিনি ধর্ষণের বিষয়টি স্বীকার করেন। পরে আদালতে তিনি স্বীকারোক্তিমূলক জবানবন্দিও প্রদান করেন। এদিকে বাদীর অভিযোগের প্রেক্ষিতে ওসি কৃপাসিন্ধু বালার বিরুদ্ধে তিনি নিজে বিভাগীয় তদন্তের দায়িত্ব পান। তদন্তে মুরাদের বিরুদ্ধে ধর্ষণের অভিযোগ প্রমাণিত হওয়ায় তার বিরুদ্ধে মামলার তদন্তকারী কর্মকর্তা এসআই সবুজ আলী আদালতে অভিযোগপত্র দাখিল করেছেন। এ ছাড়া ওসির বিরুদ্ধে বিভাগীয় তদন্তে বেশকিছু অসঙ্গতি উঠে এসেছে, সেসব ঊর্ধ্বতন কর্তৃপক্ষকে অবহিত করা হয়েছে। তবে ভিডিও ডিলিটের বিষয়টির প্রমাণ মেলেনি। এখনো ওসির বিরুদ্ধে তদন্ত চলছে বলেও উল্লেখ করেন পুলিশ সুপার এহসান।

এর আগে ধর্ষণের বিচার চেয়ে ২২ মাস আগে প্রধানমন্ত্রী শেখ হাসিনার কাছে চিঠি দিয়েছিল বগুড়ার ধুনট উপজেলার ওই স্কুলশিক্ষার্থী। এরপর ২২ মাস পেরিয়ে গেলেও মামলা আর এগোয়নি। ধর্ষণের আলামত ধ্বংসকারী সেই পুলিশ কর্মকর্তাও দিব্বি আছেন বহাল তবিয়তে। ওসি কৃপা সিন্ধু বালা ২০২২ সালের ২৮ অক্টোবর পর্যন্ত ধুনট থানার দায়িত্বে ছিলেন। বর্তমানে তিনি ঢাকা শিল্প এলাকায় কর্মরত। এমন হতাশা নিয়ে মামলার বাদী ওই ছাত্রীর মা কলেজশিক্ষিকা প্রধানমন্ত্রীর কার্যালয়ে হাজির হয়ে ২৮ ফেব্রুয়ারি ধর্ষক ও ওসির বিরুদ্ধে অভিযোগের ন্যায় বিচার চেয়ে একটি আবেদন করেন। আবেদনে তিনি প্রধানমন্ত্রীর সঙ্গে সাক্ষাৎ প্রার্থনা করেছেন। প্রধানমন্ত্রীর কার্যালয় থেকে শিক্ষিকার আবেদনের প্রাপ্তি স্বীকার করা হয়েছে। </description><guid isPermaLink="false">https://www.kalbela.com/country-news/75689</guid><pubDate>Sun, 24 Mar 2024 18:26:31 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75689_1711282360.webp"/></item><item><title>রাজশাহীতে নকল প্রসাধনী তৈরির সামগ্রীসহ গ্রেপ্তার ১</title><link>https://www.kalbela.com/country-news/75687</link><description>নামিদামি ব্র্যান্ডের নকল প্রসাধনী তৈরির সামগ্রীসহ মুনসুর আমিন (৪৫) নামে এক ব্যক্তিকে গ্রেপ্তার করেছে রাজশাহী মহানগর গোয়েন্দা পুলিশ (ডিবি)। শনিবার (২৩ মার্চ) বিকেলে মহানগরীর রাজপাড়া থানার লক্ষ্মীপুর ভাটাপাড়া এলাকায় অভিযান চালিয়ে তাকে গ্রেপ্তার করা হয়।

গ্রেপ্তার মুনসুর আমিন রাজশাহী মহানগরীর রাজপাড়া থানার লক্ষ্মীপুর ভাটাপাড়া এলাকার বাসিন্দা।

রোববার (২৪ মার্চ) দুপুরে আরএমপি থেকে পাঠানো এক সংবাদ বিজ্ঞপ্তিতে এসব তথ্য জানানো হয়। এতে বলা হয়, মহানগরীর রাজপাড়া থানার লক্ষ্মীপুর ভাটাপাড়া এলাকায় নিজ বাড়িতে বসে বিভিন্ন ব্র্যান্ডের নকল প্রসাধনী তৈরি করছিলেন মুনসুর। খবর পেয়ে পুলিশ অভিযান চালিয়ে তাকে গ্রেপ্তার করে। এ সময় তার কাছ থেকে আলামত হিসেবে প্রায় ৫০ হাজার টাকা মূল্যের নকল প্রসাধনী তৈরির নানা সামগ্রী জব্দ করা হয়।

পুলিশ জানায়, জিজ্ঞাসাবাদে মুনসুর জানিয়েছেন, তিনি বিভিন্ন কোম্পানির স্টিকার, মোড়ক ও নকল প্রসাধনী তৈরির সামগ্রী বিভিন্ন জায়গা থেকে সংগ্রহ করে থাকেন। পরে সেগুলো দিয়ে নকল প্রসাধনী তৈরি করে রাজশাহীসহ বিভিন্ন এলাকায় বাজারজাত করেন। এ বিষয়ে তার বিরুদ্ধে বিশেষ ক্ষমতা আইনে মামলা করা হয়েছে। দুপুরে তাকে আদালতের মাধ্যমে কারাগারে পাঠানো হয়েছে।</description><guid isPermaLink="false">https://www.kalbela.com/country-news/75687</guid><pubDate>Sun, 24 Mar 2024 18:26:18 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75687_1711282257.webp"/></item><item><title>এলাকাবাসির উদ্যোগেই তৈরি হলো বাঁধ</title><link>https://www.kalbela.com/country-news/75686</link><description>কুড়িগ্রামের নাগেশ্বরী উপজেলার বল্লভেরখাষ ইউনিয়নের বেশিরভাগ গ্রামের মানুষকে জলবায়ুর সঙ্গে যুদ্ধ করে বাঁচতে হয়। অসময়ের বন্যা বৃষ্টিতে বছরের বড় একটি সময় জনপদগুলো হয়ে পড়ে বিচ্ছিন্ন। বল্লভেরখাষ ইউনিয়নের তেমনি একটি এলাকা চর কৃষ্ণপুর।

শিক্ষা-চিকিৎসা-ব্যবসাসহ যে কোনো প্রয়োজনে উপজেলার নাগেশ্বরীই কেবল নয়, পাশের কুমুদপুর বাজারে যাতায়াতে শুকনো মৌসুমে এই চর কৃষ্ণপুরবাসীর পায়ে হাঁটার বিকল্প নেই। আবার অসময়ের বন্যা আর বৃষ্টিতে হাঁটার সেই রাস্তাটুকুও তলিয়ে থাকে বছরের বড় একটি সময়। উঁচু একটি সড়কের অভাবে জীবন-জীবিকার গতি থমকে আছে এ এলাকায়।

বহু বছর অপেক্ষার পরও যখন এখানে একটি সড়ক নির্মাণের দাবি পূরণ হয়নি, তখন স্থানীয়রাই উদ্যোগ নেন সড়কটি তৈরির। চর কৃষ্ণপুর গ্রামের অদিবাসীরা জানেন এ রকম দীর্ঘ একটি রাস্তা তৈরি করতে তাদের বহু টাকা লাগবে। তারপরও তারা নেমে পড়েছেন নিজেদের সামর্থটুকু নিয়ে। মনোবল আর শ্রমকে পুঁজি করে ঐক্যবদ্ধ হয়ে ইতোমধ্যে গ্রামবাসী দীর্ঘ এ রাস্তার যতটুকু কাজ করে ফেলেছেন সেটিই এখন এক বিস্ময়। 

গ্রামবাসী উদ্যোগ নিয়ে নিজেদের শ্রম আর টাকায় রাস্তাটির কাজ শুরু করেন। স্থানীয়দের নিয়ে সড়ক নির্মাণ কমিটি তৈরি করেছেন তারা। এ কমিটি আস্থার সঙ্গে তত্ত্বাবধান করছে কাজটি। কমিটির সদস্যদের মাঝে বিভিন্ন স্তরে কাজ ভাগ করে দেওয়া হয়েছে। সড়কটি তৈরি হলে বহুমুখী সুবিধা পাবেন এলাকাবাসী।

চরের বাসিন্দা আব্দুল মান্নান জানান, দীর্ঘদিন ধরে এ এলাকার প্রায় পাঁচ হাজার মানুষ প্রাকৃতিক দুর্যোগের সঙ্গে যুদ্ধ করে বেঁচে আছেন। এ গ্রামে যাতায়াতের কোনো রাস্তা নেই। বছরের বেশিরভাগ সময় আমাদের বন্যা আর বৃষ্টিতে কষ্ট করতে হয়। সে সময় যাতায়াতের কোনো প্রকার ব্যবস্থা থাকে না। শুকনো মৌসুমেও কষ্ট করতে হয়। কোনো রকমে ক্ষেতের আলপথ ধরে প্রায় দেড় কিলোমিটার পথ পাড়ি দিয়ে পাকা সড়কে উঠতে হয়। এ পথে আমাদের উৎপাদিত কৃষিপণ্য কিংবা নিত্যপ্রয়োজনীয় জিনিসপত্র আনা-নেওয়া বড়ই কষ্টের। এ চরের ছেলে-মেয়েরা যোগাযোগের অভাবে লেখাপড়ায় পিছিয়ে পড়ছে। বহু বছর স্থানীয় জনপ্রতিনিধি এবং উপর মহলের সঙ্গে যোগাযোগ করেও একটি সড়ক নির্মাণের ব্যবস্থা হয়নি। তাই আমরা গ্রামবাসী একত্র হয়ে নিজেদের সড়ক নিজেরাই তৈরি করছি।

চরের আরেক বাসিন্দা বীর মুক্তিযোদ্ধা ইউসুব আলী জানান, সড়কটি তৈরির জন্য বহুজনের কাছে গেছি। সবাই কথা দিয়েছেন। কিন্তু কাজ করেননি। তাই আমরা নিজেরা উদ্যোগ নিয়েছি। আমরা জানি একটা সড়কের জন্য আমাদের কত কষ্ট করতে হয়। বন্যা এবং বৃষ্টির মৌসুমে আমাদের ছেলে-মেয়েরা স্কুলে যেতে পারে না। প্রসূতি মায়ের জরুরি চিকিৎসা করাতে পারি না। সড়কটি নির্মাণ হলে সব সমস্যার সমাধান হবে। এ ছাড়া সড়কটি বন্যার সময় বাঁধের কাজ করবে। ফসলহানিও রোধ হবে।

খোকন মিয়া জানান, সড়কটি নির্মাণে গ্রামবাসীদের একত্র করতে আমরা সক্ষম হয়েছি। সবাই সাধ্যমতো টাকা দিয়ে সহযোগিতা করছেন। কেউ শ্রম দিচ্ছেন। সড়ক নির্মাণ একটা কমিটি করেছি। এ কমিটি আস্থার সঙ্গে সড়ক নির্মাণ বাস্তবায়ন করছে। 

কমিটির কোষাধ্যক্ষ আব্দুল খালেক জানান, গ্রামেরে বাসিন্দারা সর্বনিম্ন দুই হাজার, কেউ চার হাজার, দশ হাজার, আবার কেউ বিশ হাজার টাকা পর্যন্ত দিয়েছেন। তবে এ টাকা খুব নগণ্য। সড়কটি নির্মাণে প্রায় ৩০ থেকে ৪০ লাখ টাকা খরচ হবে।

বল্লভেরখাষ ইউনিয়ন পরিষদের চেয়ারম্যান এসএম আব্দুর রাজ্জাক জানান, প্রায় দেড় কিলোমিটার দীর্ঘ সড়কটি তৈরিতে ইউনিয়ন পরিষদের পক্ষে বরাদ্দ দেওয়া সম্ভব নয়। তাই চরের বাসিন্দাদের জোটবদ্ধ হয়ে কাজটি শুরু করার পরামর্শ দিয়েছি। আমি ব্যক্তিগতভাবে সহযোগিতার আশ্বাস দিয়েছি। 

কুড়িগ্রামের জেলা প্রশাসক মোহাম্মদ সাইদুল আরিফ জানান, চর কৃষ্ণপুরবাসী সম্মিলিতভাবে উদ্যোগ নিয়ে একটি সড়ক নির্মাণ করছেন। এটি প্রশংসনীয়। আমরা তাদের কাজে সরকারের পক্ষ থেকে সহযোগিতা করার উদ্যোগ গ্রহণ করেছি। পরিদর্শন করে সেখানে সহযোগিতা দেওয়া হবে।</description><guid isPermaLink="false">https://www.kalbela.com/country-news/75686</guid><pubDate>Sun, 24 Mar 2024 18:26:10 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75686_1711282104.webp"/></item><item><title>দুই বিঘা জমিজুড়ে ডানা মেলেছে শতবর্ষী বটবৃক্ষ</title><link>https://www.kalbela.com/country-news/75685</link><description>দুই বিঘা জমিজুড়ে ডালপালা বিছিয়ে দাঁড়িয়ে আছে শতবর্ষী বটগাছ। এই গাছটির নিচে স্থানীয় সনাতন ধর্মাবলম্বীরা পূজা-অর্চনা করেন। গাছটি দেখতে দূরদূরান্ত থেকে পর্যটকরা ছুটে আসেন।

শতবর্ষী এ বটগাছের অবস্থান ছোট যমুনা নদীর কোল ঘেষে গড়ে ওঠা দিনাজপুরের বিরামপুর উপজেলার পলিপ্রয়াগপুর ইউনিয়নের দুর্গাপুর গ্রামে।

পলিপ্রয়াগপুর ইউনিয়নের দুর্গাপুর গ্রামে বিরামপুর-ফুলবাড়ী-দিনাজপুর আঞ্চলিক সড়ক সংলগ্ন বারিন্দ্রনাথ সরকারের জমিতে বটবৃক্ষটি দুই বিঘা জমিজুড়ে ডানা মেলেছে।

স্থানীয় মজিদনগর কারিগরি ব্যবসা ও ব্যবস্থাপনা কলেজের প্রভাষক কালীপ্রসন্ন সরকার বলেন, ‘ছোট থেকেই আমি শুনেছি যে আমার ঠাকুর দাদারা এই গাছটি রোপণ করেছেন। পারিবারিক জায়গা জমি বণ্টনের পর এই প্রাচীন বটগাছটি আমার বাবা বারীন্দ্রনাথ সরকারের অংশে পড়ে। সেই সূত্রে জমি এবং বটগাছটির উত্তরাধিকার আমরা। 

তিনি বলেন, লোকমুখে শুনেছি, আমার পরিবারের তিন প্রজন্মের কাছে গাছটির বয়স নাকি শত বছর পেরিয়েছে। গাছটির উত্তর অংশে শারদীয় দুর্গামন্দির স্থাপন করা হয়েছে। সনাতন ধর্মাবলম্বীরা পূজা-অর্চনার পাশাপাশি এখানে একটি মেলা বসান। গাছটির চারপাশে ডালপালা মেলে ধরায় স্থানটি বেশ শীতল।

দুর্গাপুর গ্রামের বাসিন্দা মঙ্গল সরেন বলেন, ‘আমি ছোট থেকে বটগাছটি দেখছি। ধীরে ধীরে শাখা-প্রশাখা চারপাশে ছড়িয়েছে। গাছটি আমাদের এলাকার সম্পদ। গাছটিকে দেখার জন্য দূর থেকে বিভিন্ন বয়সের লোকজন আসেন। আমরা এখানে পূজা-অর্চনা করি।’

বিরামপুর উপজেলা নির্বাহী কর্মকর্তা (ইউএনও) নুজহাত তাসনীম আওন বলেন, এটি এই অঞ্চলের সবচেয়ে পুরোনো বটগাছ। গাছটির বয়স ১০০ বছর পেরিয়েছে। দুই বিঘা জমিজুড়ে দাঁড়িয়ে আছে গাছটি। এটিকে দেখার জন্য দূরদূরান্ত থেকে অনেকে আসেন। এখানে পূজা-অর্চনা করের সনাতন ধর্মাবলম্বীরা।</description><guid isPermaLink="false">https://www.kalbela.com/country-news/75685</guid><pubDate>Sun, 24 Mar 2024 18:26:06 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75685_1711282067.webp"/></item><item><title>পাবনায় র‍্যাবের অভিযানে কিশোর গ্যাংয়ের ৮ সদস্য আটক</title><link>https://www.kalbela.com/country-news/75683</link><description>পাবনার ঈশ্বরদীতে অভিযান চালিয়ে কিশোর গ্যাংয়ের ৮ সদস্যকে আটক করেছে র‍্যাব। শনিবার (২৩ মার্চ) দিবাগত মধ্যরাতে তাদের আটক করা হয়। এ সময় তাদের কাছ থেকে ৬টি মোবাইল ফোন জব্দ করা হয়।

আটকরা হলেন, ঈশ্বরদী পৌরসভার  কাচারীপাড়া এলাকার শাকিল রহমানের ছেলে জোবায়ের রহমান (১৭), আমবাগান এলাকার আব্দুর রহিমের ছেলে রোহান হোসেন (২১), একই এলাকার জাবেদ আলির ছেলে আল আমিন (১৭), মৃত লিটন হোসেনের ছেলে বাপ্পী হোসেন (১৬), আনিসুর রহমানের ছেলে রাকিব হোসেন (১৭), শহরের কদমতলা এলাকার জাহাঙ্গির হোসেনের ছেলে শিহাব হোসেন (১৬), মুরাদ হোসেনের ছেলে মেহেরাব হোসেন (১৭) ও পূর্ব ট্যাংকি ঈদগাহ রোড এলাকার হাসান আলির ছেলে তাহসিন আলী (১৭)।

র‍্যাব-১২, সিপিসি-২ পাবনার কোম্পানি কমান্ডার মেজর এহতেশামুল হক খান রোববার (২৪ মার্চ) সকালে এক প্রেস বিজ্ঞপ্তিতে এসব তথ্য জানান।

প্রেস বিজ্ঞপ্তিতে তিনি বলেন, দীর্ঘদিন ধরে ঈশ্বরদীর বিভিন্ন এলাকায় জন সাধারণের শান্তি শৃঙ্খলা বিঘ্ন করাসহ বিভিন্ন অপকর্ম চালিয়ে আসছিল কিশোর গ্যাংয়ের সদস্যরা। বিভিন্ন রাস্তাঘাটে ও শহরের বিভিন্ন গলিতে রাতের বেলায় চুরি, ডাকাতি, দস্যুতা, ছিনতাই, মাদক সেবনসহ বিভিন্ন অপকর্মে জড়িত তারা।

স্থানীয়দের অভিযোগে গোপন সংবাদের ভিত্তিতে ঈশ্বরদী স্টেশন রোড এলাকায় অভিযান চালিয়ে তাদের আটক করে র‍্যাব। প্রাথমিক জিজ্ঞাসাবাদ শেষে তাদেরকে পরবর্তী আইনগত ব্যবস্থা গ্রহণের জন্য ঈশ্বরদী থানায় হস্তান্তর করা হয়েছে।</description><guid isPermaLink="false">https://www.kalbela.com/country-news/75683</guid><pubDate>Sun, 24 Mar 2024 18:03:21 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75683_1711281737.webp"/></item><item><title>রায়হান সি‌দ্দিকী আম্মানের জা‌মিন আবেদন নামঞ্জুর</title><link>https://www.kalbela.com/country-news/75681</link><description>জগন্নাথ বিশ্ববিদ্যালয়ের শিক্ষার্থী ফাইরুজ সাদাফ অবন্তিকার আত্মহত্যার ঘটনায় তার মায়ের দায়ের করা মামলায় সহপাঠী রায়হান সি‌দ্দিকী আম্মানের জা‌মিন আবেদন নামঞ্জুর ক‌রে‌ছেন কুমিল্লার সি‌নিয়র জুডিসিয়াল ম্যাজিস্ট্রেট আদালত। 

রোববার (২৪ মার্চ) দুপুর পৌ‌নে ১২টার দিকে আম্মান সিদ্দিকীর প‌ক্ষে তার আইনজীবীরা জা‌মিন আবেদন ক‌রলে বিচারক তা নামঞ্জুর করেন। 

উল্লেখ্য, ১৫ মার্চ রাত ১০টায় জগন্নাথ বিশ্ববিদ্যালয়ের আইন বিভাগের শিক্ষার্থী ফাইরোজ সাদাত অবন্তিকা সহকারী প্রক্টর দীন ইসলাম ও তার সহপাঠী আম্মান সিদ্দিকীকে দায়ী করে ফেসবুকে পোস্ট করে গলায় ফাঁস দিয়ে আত্মহত্যা করে। এ ঘটনায় অবন্তিকার মা তাহমিনা বেগম শবনম বাদী হয়ে কোতয়ালী মডেল থানায় আত্মহত্যা প্ররোচনার অভিযোগ এনে সহকারী প্রক্টর দীন ইসলাম ও তার সহপাঠী আম্মান সিদ্দিকীর নামোল্লেখ ও বেশ কয়েকজনকে অজ্ঞাত আসামি করে কোতোয়ালী থানায় মামলা দায়ের করেন।</description><guid isPermaLink="false">https://www.kalbela.com/country-news/75681</guid><pubDate>Sun, 24 Mar 2024 17:58:40 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75681_1711281511.webp"/></item><item><title>১২০ টাকায় পুলিশে চাকরি পেলেন ১২৮ তরুণ-তরুণী</title><link>https://www.kalbela.com/country-news/75678</link><description>ময়মনসিংহে ট্রেইনি রিক্রুট কনস্টেবল (টিআরসি) পদে মাত্র ১২০ টাকায় পুলিশে চাকরি পেলেন ১২৮ জন তরুণ-তরুণী। কোনো প্রকার হয়রানি, সুপারিশ এবং ঘুষ ছাড়া নিজ মেধা ও যোগ্যতায় প্রাথমিকভাবে নির্বাচিত হয়ে খুশিতে আত্মহারা তারা।

শনিবার (২৩ মার্চ) রাত ২ টায় ময়মনসিংহ পুলিশ লাইনে ট্রেইনি রিক্রুট কনস্টেবল (টিআরসি) পদের নিয়োগ পরীক্ষার চূড়ান্ত ফলাফল ঘোষণা করেন জেলা পুলিশ সুপার মাছুম আহাম্মদ ভুঁঞা। এতে ১০৯ জন ছেলে এবং ১৯ জন মেয়ে প্রাথমিকভাবে নির্বাচিত হন। ওই সময়ই তাদের ফুল দিয়ে বরণ করে নেয় জেলা পুলিশ।

খোঁজ নিয়ে জানা গেছে, ট্রেইনি রিক্রুট কনস্টেবল (টিআরসি) পদে এবার ময়মনসিংহ জেলা থেকে প্রতিযোগিতায় অংশ নেয় ৫ হাজার ৭৫৯ প্রার্থী।  পরে ৭ টি শারীরিক পরীক্ষা ও যোগ্যতা যাচাইয়ে উত্তীর্ণ হয়ে ১ হাজার ৪০৭ জন লিখিত পরীক্ষায় অংশ নেয়। পাস করেন ৩৬১ জন। পরে মৌখিক ও মনস্তাত্ত্বিক পরীক্ষা শেষে নিয়োগের জন্য চূড়ান্ত হয় ১৯ নারীসহ মোট ১২৮ জন।

ময়মনসিংহের মুক্তাগাছা উপজেলার নন্দীবাড়ি গ্রামের নাদিয়া নাসরিন নুপুর। তার বয়স যখন সাড়ে ৩ বছর তখন বাবা নাজমুল হাসান ও মা মমতাজ বেগম সেলিনার বিচ্ছেদ ঘটে। এরপর থেকে বাবা থেকেও নেই নুপুরের। মেয়েকে বড় করতে সেলাই মেশিনের কাজ শুরু করেন মা সেলিনা। এমন সংগ্রামের মধ্যেই মেয়েকে করিয়েছেন পড়াশোনা। এবার স্বার্থক হয়েছে তাদের সংগ্রাম। নিয়োগ পরীক্ষায় নারীদের মধ্যে প্রথম হয়েছেন নুপুর। কোনো প্রকার হয়রানি ছাড়া পুলিশের চাকরি পেয়ে নুপুরের মতই উচ্ছ্বাসিত দারিদ্র ও মধ্যবিত্ত পরিবারের ১২৮ তরুণ-তরুণী ও তাদের অভিভাবকরা।

ফল প্রকাশের পর আনন্দে উদ্বেলিত নাদিয়া নাসরিন নুপুর বলেন, খুব ইচ্ছে ছিল বাংলাদেশ পুলিশে চাকরি করবো। প্রথমবার মাঠে নেমেই সেই স্বপ্ন পূরণ হয়ে গেল। শুধু তাই নয়, এক হাজারের বেশি মেয়ের সঙ্গে প্রতিযোগিতা করে আমি জেলায় শ্রেষ্ঠ হয়েছি। আমি ও আমার মা আজ কী পরিমাণ খুশি তা বলে বোঝাতে পারবো না।
 
নুরুল্লাহ জুবায়ের নামে আরেকজন বলেন, আমি বেশ কয়েক বছর ধরেই শুনে আসছি পুলিশে চাকরি পেতে কোনো ধরণের ঘুষ বা তদবির লাগে না। তাই এবার আমিও আবেদন করেছি। সকল ধাপ অতিক্রম করে লিখিত ও মৌখিক পরীক্ষাও ভালো দিয়েছি। স্বচ্ছ নিয়োগ হয়েছে বলে আমি ১৯ তম হয়ে পুলিশের সদস্য হতে পারলাম। পরিবারের সকলের কষ্ট আজ স্বার্থক হয়েছে।
 
মেধার ভিত্তিতেই শুধুমাত্র যোগ্য প্রার্থীদের নিয়োগ দেওয়া হয়েছে বলে জানিয়ে পুলিশ সুপার মাছুম আহাম্মদ ভুঁঞা বলেন, প্রতিযোগীতায় অংশ নেওয়াদের মধ্যে প্রায় ২০ জন জিপিএ-৫ প্রাপ্ত শিক্ষার্থী রয়েছে। অনেকের বাবা দিনমজুর, সিএনজিচালকসহ নিম্ন আয়ের খেটে খাওয়া মানুষ। একটি স্বচ্ছ নিয়োগের ফলে তারা নিজ যোগ্যতায় চাকরি পেয়েছে। নানা কঠিন ধাপ পেরিয়ে যারা বাংলাদেশ পুলিশের নতুন সদস্য হলেন তারা সবাই দেশ ও জাতির কল্যাণে কাজ করবে বলে আশা ব্যক্ত করেন করেন এই কর্মকর্তা।</description><guid isPermaLink="false">https://www.kalbela.com/country-news/75678</guid><pubDate>Sun, 24 Mar 2024 18:07:07 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75678_1711281235.webp"/></item><item><title>নরসিংদীতে ৮ ঘণ্টার ব্যবধানে বাবা-ছেলের মৃত্যু</title><link>https://www.kalbela.com/country-news/75677</link><description>নরসিংদীর রায়পুরায় আট ঘণ্টার ব্যবধানে বাবা-ছেলের মৃত্যু হয়েছে। শনিবার (২৩ মার্চ) উপজেলার নিলক্ষা ইউনিয়নের আমিরাবাদ গ্রামে এ ঘটনা ঘটে।

মারা যাওয়া ব্যক্তিরা হলেন- উপজেলার নিলক্ষা ইউনিয়ন পরিষদের সাবেক ইউপি সদস্য তারু মিয়া মেম্বার ও তার ছেলে মারুফ মিয়া ওরুফে তৈয়ব।

তারু মিয়া মেম্বারের মেয়ের জামাই মো. জামাল উদ্দিন বলেন, শনিবার বিকেল সাড়ে ৪টার দিকে মারা যান আমার শ্বশুর তারু মিয়া। তার জানাজা আজ রবিবার (২৪ মার্চ) বেলা ১১টায় হওয়ার কথা। পরে রাত ১টার দিকে বাবার মৃত্যুর আঘাত সহ্য করতে না পেরে ঘুমন্ত অবস্থায় আমার শ্যালক মারুফ মিয়া ওরুফে তৈয়বও মারা গেছে। 

তিনি আরও বলেন, রবিবার বেলা ১১টায় একজনের পরিবর্তে দুজনের জানাজা অনুষ্ঠিত হয়। পরে আমিরাবাদ গ্রামের সামাজিক কবরস্থানে তাদেরকে দাফন করা হয়েছে।</description><guid isPermaLink="false">https://www.kalbela.com/country-news/75677</guid><pubDate>Sun, 24 Mar 2024 18:07:03 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75677_1711281215.webp"/></item><item><title>নারায়ণগঞ্জে ভুল চিকিৎসায় রোগী মৃত্যুর অভিযোগ</title><link>https://www.kalbela.com/country-news/75672</link><description>নারায়ণগঞ্জের চাষাঢ়ায় সিলভার ক্রিসেন্ট হাসাপাতাল নামে একটি বেসরকারি ক্লিনিকে ভুল চিকিৎসায় আনিকা নামে এক কিশোরীর মৃত্যুর অভিযোগ করেছেন স্বজনরা।  

রোববার (২৪) সকালে ওই কিশোরীর মৃত্যু হয়। স্বজনরা হাসপাতালে মরদেহ নিয়ে অবস্থান নেয় এবং বিচার দাবি করেন। 

এসময় খবর পেয়ে ঘটনাস্থলে পুলিশ আসলে রোগীর স্বজনদের সঙ্গে ধস্তাধস্তির ঘটনা ঘটে। হাসপাতালের কয়েকটি গ্লাস ভাঙচুর করেন নিহত রোগীর স্বজনরা এবং বিচার দাবি করেন।

এদিকে ঘটনাস্থল থেকে পুলিশ প্রতিষ্ঠানটির চিকিৎসক ও নার্সসহ পাঁচজনকে উদ্ধার করে জিজ্ঞাসাবাদের জন্য থানায় নিয়ে যায়।

নিহত মেহনাজ আক্তার আনিকা (১৬) বন্দর উপজেলার মিনারবাড়ি এলাকায় মো. আমানতের মেয়ে এবং ফতুল্লার মুসলিম নগর দক্ষিণপাড়া এলাকার মো. রোমানের স্ত্রী।

নিহতের স্বামী রোমান ও বাবা আমানত সহ স্বজনরা অভিযোগ করেন টনসিল অপারেশন করতে গিয়ে ভুল চিকিৎসায় রোগীর মৃত্যু হয়।

নিহতের স্বজনরা জানান, মেহনাজ আক্তার আনিকা নামে কিশোরীকে টনসিলের চিকিৎসার জন্য সিলভার ক্রিসেন্ট হাসপাতালে ভর্তি করানো হয়। হাসপাতালে আনার পর চিকিৎসক আব্দুল্লাহ আল মামুনের তত্ত্বাবধানে ছিলেন রোগী। ডাক্তার রোগীর পরীক্ষা করাতে স্বজনদের বলেন। ওই চিকিৎসক তাদের জানান, রোগীর টনসিল অপারেশন করাতে হবে। পরে শনিবার রাতে রোগীর অপারেশন করানো হয়। অপারেশনের পর ওটি রুম থেকে কেবিনে দেওয়া হয় রোগীকে। পরে রাত ৩টার দিকে রোগী ব্যথায় ছটফট করলে দায়িত্বরত নার্সদের জানালে তারা চিকিৎসকের সঙ্গে কথা বলে ইনজেকশন দেয়। ভোর ৪টার দিকে পুণরায় ব্যথা অনুভব হলে রোগীকে আবার ইনজেকশন দেয় দায়িত্বরত নার্স। রোববার সকাল ১০টার দিকে রোগী আবার ছটফট করতে থাকে। এসময় ব্যথার এক পর্যায় রোগীর মৃত্যু হয়। 

তারা আরও বলেন, অপারেশনের পর রোগীর ঠিকমত দেখভাল করেননি ডাক্তার। তার অবেহেলা ও ভুল চিকিৎসায় রোগীর মৃত্যু হয় বলে দাবি করেন স্বজনরা। এ ঘটনায় ডাক্তার ও হাসপাতালের কর্তৃপক্ষের বিচার দাবি করেন তারা।

এ ব্যাপারে সদর মডেল থানার ওসি শাহাদাৎ হোসেন জানান, শহরের সিলভার ক্রিসেন্ট হাসপাতালে ভুল চিকিৎসায় এক কিশোরীর মৃত্যু অভিযোগ করেন স্বজনরা। জরুরি সেবা ৯৯৯ নম্বরে ফোন পেয়ে ঘটনাস্থলে আসে পুলিশ। ঘটনাস্থল থেকে প্রতিষ্ঠানটির চিকিৎসক ও নার্সসহ পাঁচজনকে উদ্ধার করে জিজ্ঞাসাবাদের জন্য থানায় নিয়ে আসা হয়েছে। মৃত্যুর কারণ এখনো জানা যায়নি। অভিযোগ পেলে তদন্তপূর্বক আইনগত ব্যবস্থা গ্রহণ করা হবে। 

এ বিষয়ে নারায়ণগঞ্জ সিভিল সার্জন ডা. এ এফ এম মুশিউর রহমান বলেন, সিলভার ক্রিসেন্ট হাসপাতালে ভুল চিকিৎসায় রোগী মারা যাওয়ার বিষয়টি আমার জানা নেই।  অভিযোগ পেলে ব্যবস্থা গ্রহণ করা হবে।</description><guid isPermaLink="false">https://www.kalbela.com/country-news/75672</guid><pubDate>Sun, 24 Mar 2024 18:03:29 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75672_1711280292.webp"/></item><item><title>মৌলভীবাজার আদালত প্রাঙ্গণেই আইনজীবীর মৃত্যু</title><link>https://www.kalbela.com/country-news/75669</link><description>মৌলভীবাজার আদালত প্রাঙ্গণেই অসুস্থ হয়ে প্রবীণ আইনজীবী অমল কান্তি চৌধুরী (৬৭) মারা গেছেন।
রোববার (২৪ মার্চ) সকালে জেলা আইনজীবী সমিতির বারে কর্মরত অবস্থায় নিজ চেয়ারেই তিনি অসুস্থ হয়ে পড়েন। অমল কান্তি চৌধুরীর বন্ধু অধ্যাপক সৈয়দ মুজিবুর রহমান এ তথ্য নিশ্চিত করেন।

তিনি জানান, রোববার সকালে অমল কান্তি চৌধুরী মৌলভীবাজার জেলা আইনজীবী সমিতির বারে যান। সেখানে নিজ চেয়ারে বসা অবস্থায় হঠাৎ অসুস্থ বোধ করে জ্ঞান হারিয়ে ফেলেন। পরে, তার সহকর্মীরা দ্রুত শহরের লাইফ লাইন কার্ডিয়াক হাসপাতালে নিয়ে যান। সেখানে চিকিৎসক তাকে মৃত ঘোষণা করেন। চিকিৎসকরা জানান, তিনি ম্যাসিভ হার্ট অ্যাটাকে মারা গেছেন।

অ্যাডভোকেট অমল কান্তি চৌধুরী মৌলভীবাজারের পোস্ট অফিস রোডের একটি বাসায় সপরিবার থাকতেন। তার গ্রামের বাড়ি মৌলভীবাজার সদরের মোস্তফাপুর ইউনিয়নের পাগুরিয়া গ্রামে। তিনি স্ত্রীসহ দুই ছেলে-মেয়ে রেখে গেছেন।

এদিকে অ্যাড. অমল কান্তি চৌধুরীর মৃত্যুতে বন্ধুবান্ধব, আত্মীয়স্বজনসহ জেলা বার সমিতিতে শোকের ছায়া নেমে এসেছে। বিকেলে নিজ গ্রামের শশ্মানঘাটে তার শেষকৃত্য অনুষ্ঠিত হবে। </description><guid isPermaLink="false">https://www.kalbela.com/country-news/75669</guid><pubDate>Sun, 24 Mar 2024 18:05:54 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75669_1711279486.webp"/></item><item><title>লালমনিরহাটে ইউপি সদস্যকে প্রকাশ্যে পেটালেন চেয়ারম্যান, ভিডিও ভাইরাল</title><link>https://www.kalbela.com/country-news/75668</link><description>লালমনিরহাটের কালীগঞ্জের দলগ্রাম বাজারে প্রকাশ্যে এক ইউপি সদস্যকে পেটানোর অভিযোগ উঠেছে দলগ্রাম ইউনিয়ন পরিষদের চেয়ারম্যান ইকবাল হোসেন ও তার সহযোগীদের বিরুদ্ধে।

শনিবার (২৩ মার্চ) সকালে লালমনিরহাটের কালীগঞ্জের দলগ্রাম ইউনিয়নের দলগ্রাম বাজারে এমন ঘটনা ঘটে।

জানা যায়, গত বৃহস্পতিবার দলগ্রাম ইউনিয়নের ৮নং ওয়ার্ডে টিসিবির পণ্যা দেওয়া হচ্ছিল। এ সময় দলগ্রাম ইউনিয়ন চেয়ারম্যান ইকবাল হোসেন ৮নং ওয়ার্ডের সদস্য ওয়ারেস আলীকে কার্ডবিহীন তার এক কর্মীকে পণ্য দিতে বলেন। 

এ সময় ওই সদস্য ওয়ারেস আলী চেয়ারম্যানকে বলেন, আগে কার্ডধারীদের দিয়ে পরে তাকে দেওয়া হবে। এতে চেয়ারম্যান ক্ষিপ্ত হয়ে সদস্যকে গালমন্দ দিতে থাকেন এবং পরিষদে আসলে দেখে নেওয়ার হুমকি দেন। পরে গত শনিবার সকালে ওয়ারেস আলী পরিষদে আসলে প্রকাশ্যে পেটান চেয়ারম্যান ও তার সহযোগীরা। এমন একটি ভিডিও সামাজিক যোগাযোগমাধ্যমে ভাইরাল হয়েছে।

ভিডিওতে দেখা যায়, ইউপি চেয়ারম্যান ইকবাল হোসেন ও সহযোগীরা ওই সদস্যের গলা চেপে ধরে তাকে আঘাত করছেন এবং গালাগাল করছেন।

স্থানীয়রা এগিয়ে আসলে চেয়ারম্যান সেখানে থাকা চেয়ার দিয়ে ওই ইউপি সদস্যকে আঘাত করতে থাকেন। একপর্যায়ে সেখানে থাকা কোদাল দিয়ে আঘাত করার চেষ্টা করেন।

উপজেলা নির্বাহী কর্মকর্তা জহির ইমাম ঘটনার সত্যতা নিশ্চিত করে জানান, আমি এমন একটি অভিযোগ স্থানীয় ইউপি সদস্যের কাছ থেকে পেয়েছি।</description><guid isPermaLink="false">https://www.kalbela.com/country-news/75668</guid><pubDate>Sun, 24 Mar 2024 17:42:46 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75668_1711279419.webp"/></item><item><title>সীমান্ত সড়কে খুলছে অর্থনীতি ও পর্যটনশিল্পের নতুন দুয়ার</title><link>https://www.kalbela.com/country-news/75667</link><description>পার্বত্য জেলা রাঙামাটি, খাগড়াছড়ি এবং বান্দরবান জেলায় নির্মিত সীমান্ত সড়কে খুলছে অর্থনীতি ও পর্যটনশিল্পের নতুন দুয়ার। এ সড়কের কারণে পাহাড়ি জনপদগুলোতে লেগেছে আধুনিকতার ছোঁয়া।

সড়কটির নির্মাণকাজ শেষ হলে যোগাযোগের পাশাপাশি পার্বত্য চট্টগ্রামের ব্যবসা-বাণিজ্যের প্রসার এবং পর্যটনশিল্পের ব্যাপক উন্নয়ন ঘটবে। ফলে এ তিন জেলা শিক্ষা, স্বাস্থ্য থেকে শুরু করে সড়ক যোগাযোগে অভূতপূর্ব উন্নতি ও অর্থনৈতিক অঞ্চল হিসেবে আত্মপ্রকাশ করবে।

এ সড়কের কারণে যোগাযোগ ছাড়াও পার্বত্য জেলার সীমান্তে নিরাপত্তা নিশ্চিতের পাশাপাশি দক্ষিণ-পূর্ব এশিয়ার ব্যবসা বাণিজ্য প্রসার, সামাজিক উন্নয়ন, স্থানীয়দের উৎপাদিত কৃষিপণ্য বাজারজাতকরণ ও পর্যটনশিল্পের নতুন দুয়ার খুলবে বলে আশা করছেন সংশ্লিষ্টরা।

রাজস্থলী থেকে জুরাছড়ির দুমদুমিয়ায় ৫৬ কিলোমিটার সড়ক ঘুরে দেখা গেছে, রাঙামাটির দুর্গম দুমদুমিয়ায় আগে যেতে সময় লাগত দুই থেকে তিন দিন। এখন সীমান্ত সড়কের কারণে সেখানে পৌঁছাতে সময় লাগছে মাত্র কয়েক ঘণ্টা। এ সড়কের কারণে সহজে স্থানীয় বাসিন্দা ও পর্যটকরা যাতায়াত করতে পারছেন।

সড়কটির নির্মাণকাজ প্রায়ই শেষ। সড়কের দুপাশে প্রাণ জুড়ানো সবুজ প্রকৃতি। মাঝে মাঝে দেখা মিলে দুয়েকটি পাড়ার। রাজস্থলীর এই সড়ক দিয়ে বিলাইছড়ির ফারুয়া ইউনিয়ন হয়ে জুরাছড়ির দুর্গম দুমদুমিয়ায় যাওয়া যায় মাত্র দুই থেকে আড়াই ঘণ্টায়।

সড়কটির নির্মাণকাজ শেষ হলে সময় আরও কমে আসবে। আগে যেখানে নদী ও পাহাড়ি পথে হেঁটে বিলাইছড়ির ফারুয়া ও জুরাছড়ির দুমদুম্যায় যেতে সময় লাগত দুই থেকে তিন দিন। সড়কের সঙ্গে যুক্ত হয়ে উদয়াচল, শান্তিপাড়া, রোয়াপাড়া ছড়া, আমকাটাছাড়াসহ বিভিন্ন পাড়ার মানুষ সহজে যাতায়াত করতে পারছে। এলাকাটি উঁচু পাহাড় হওয়ায় কয়েকটি ভাগে বিভক্ত করে জেড আকারে সড়কটি নির্মাণ করা হয়েছে। 

জানা গেছে, পাবর্ত্য চট্টগ্রামের সীমান্তে নিরাপত্তা নিশ্চিতকরণে ২০১৯ সালে রাঙামাটি, খাগড়াছড়ি ও বান্দরবান এ তিন পার্বত্য জেলায় সীমান্ত সড়ক নিমার্ণের প্রথম পর্যায় শীর্ষক প্রকল্পের কাজ শুরু হয়। সীমান্ত ও সংযোগ সড়কসহ প্রকল্পের দৈর্ঘ্য ১০৩৬ কিলোমিটার। যা কয়েকটি পর্যায়ে সম্পন্ন করা হবে। এর মধ্যে একনেক কর্তৃক প্রথম পর্যায়ের প্রকল্পটি অনুমোদিত হয়েছে। এর দৈর্ঘ্য ৩১৭ কিলোমিটার।

তার মধ্যে ২২০ কিলোমিটার সড়ক নির্মাণ কাজ সম্পন্ন হয়েছে। আরও ৪৭ কিলোমিটার নির্মাণ কাজ চলমান আছে, যা ২০২৪ সালের মধ্যে সম্পন্ন হবে। প্রকল্পটির বর্তমান ভৌত অগ্রগতি ৮২ ভাগ ও আর্থিক অগ্রগতি ৮৫ ভাগ। প্রকল্পটি বাস্তবায়ন করছে বাংলাদেশ সেনাবাহিনী।

প্রকল্প সংশ্লিষ্টরা জানান, ঠেগামুখ-লইতংপাড়া-থানচি-দুমদুমিয়া-রাজস্থলী পর্যন্ত ১৩০ কিলোমিটার, সাজেক-দোকানঘাট-ঠেগামুখ পর্যন্ত ৯৫ কিলোমিটার, সাজেক-শিলদা-বেতলিং পর্যন্ত ৫২ কিলোমিটার এবং উখিয়া-আশারতলী-ফুলতলী পর্যন্ত ৪০ কিলোমিটার সড়ক নির্মাণ কাজ প্রায় শেষ পর্যায়ে। ১০৩৬ কিলোমিটারের পুরো সড়কটি নির্মিত হলে খাগড়াছড়ির রামগড় থেকে বান্দরবানের ঘুমধুম সরাসরি যাওয়া যাবে। প্রথম পর্যায়ের প্রকল্পের অধীনে ছয়টি সেতু, ৩৬টি বেইলি ব্রিজ ক্রয় ও প্রতিস্থাপন, ২২১টি আরসিসি বক্স কালভার্ট নির্মাণসহ পাহাড়ি পথে সড়কটি নির্মাণ করা হচ্ছে।

রোয়াপাড়ার বাসিন্দা নন্দলাল চাকমা বলেন, এই সড়কটি হওয়ার পর আমি দোকান খুলেছি। বেচাকেনা দিন দিন বাড়ছে। সড়কটি পুরো হয়ে গেলে তা আরও বাড়বে।

দুমদুম্যা ইউনিয়নের বাসিন্দা শান্তি চাকমা বলেন, আগে আমাদের এখান থেকে হাসপাতালে রোগী নিতে দুই থেকে তিন দিন সময় লাগত। অনেক সময় রোগী পথে মারাও যেত। সড়ক হওয়ার কারণে এখন রোগী যেমন হাসপাতালে নিতে সুবিধা হচ্ছে তেমনি ফসলগুলো বাজারে নিয়ে বিক্রয় করতে সুবিধা হচ্ছে। যার কারণে আগের চেয়ে উৎপাদন বাড়িয়ে দিয়েছি।

প্রকল্পটির প্রথম পর্যায়ের পরিচালক কর্নেল ভূঁইয়া মো. গোলাম কিবরিয়া বলেন, সমতলের তুলনায় পাহাড়ে কাজ করা অনেক চ্যালেঞ্জ। এখানে মোবাইল নেটওয়ার্ক না থাকাসহ দুর্গম এলাকা হওয়ায় শ্রমিকরা থাকতে চাইতো না। নানা চ্যালেঞ্জ মোকাবেলা করে আমাদের কাজ করতে হচ্ছে। তারপরও গুণগত মান বজায় রেখে কাজ চলছে।

সড়ক পরিবহন ও মহাসড়ক বিভাগের সচিব এবিএম আমিন উল্লাহ নুরী বলনে, সড়ক বিভাগের অধীনে এটি দেশের দীর্ঘতম সড়ক হতে চলেছে। সড়কটি নিরাপত্তাসহ স্থানীয় অর্থনীতি ও পর্যটন শিল্পে ভূমিকা রাখবে। সেনাবাহিনীর অধীনে বাস্তবায়ন করা এ সড়ক আগামী মে মাসে কাজ শেষ হলে প্রধানমন্ত্রী উদ্বোধন করবেন।</description><guid isPermaLink="false">https://www.kalbela.com/country-news/75667</guid><pubDate>Sun, 24 Mar 2024 17:40:17 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75667_1711279279.webp"/></item><item><title>দিনাজপুরে চালের বাজারে অস্থিরতা, কেজিতে বেড়েছে ৪ টাকা</title><link>https://www.kalbela.com/country-news/75665</link><description>খাদ্য ভাণ্ডার দিনাজপুরে আবারও চালের বাজার অস্থির হয়ে উঠেছে। সব ধরনের চালের দাম কেজিতে বেড়েছে ৪ টাকা। গত এক সপ্তাহ আগে মিনিকেট চাল বিক্রি হয়েছে ৬৪ টাকায়। বর্তমানে তা বিক্রি হচ্ছে ৭০ টাকায়। গুটি স্বর্ণ গত সপ্তাহে ছিল ৪৫ টাকা। বর্তমানে বেড়ে দাঁড়িয়েছে ৫০ টাকা। ২৮ চাল এক সপ্তাহ আগে ছিল ৫৪ টাকা। বর্তমানে বিক্রি হচ্ছে ৫৮ টাকা, ২৯ চাল গত সপ্তাহে ছিল ৫২ টাকা, বর্তমানে বিক্রি হচ্ছে ৫৬ টাকায়।

রোববার (২৪ মার্চ) দিনাজপুরের সবচেয়ে বড় চালের বাজার বাহাদুর বাজারে গিয়ে দেখা গেছে, কেজিতে প্রতিটি চালের দাম কমপক্ষে বেড়েছে চার টাকা। ২৫ কেজির বস্তাতে দাম বেড়েছে ১০০ থেকে ১২৫ টাকা। ৫০ কেজির বস্তাতে দাম বেড়েছে ২০০ থেকে ২৫০ টাকা। 

পাইকারি চাল ব্যবসায়ী রঞ্জিত জানান, মিলগেট থেকে বেশি দামে চাল কিনতে হচ্ছে তাদের। মিল মালিকরা সিন্ডিকেট করে এ চালের দাম নিয়ন্ত্রণ করছেন। দিনাজপুরে চালের দাম একবার বাড়লে আর কখনোই কমে না। বাজার মনিটরিং না থাকায় চালের দাম নিয়ন্ত্রণ করা সম্ভব হচ্ছে না।
 
শ্রমিক দিনমজুর ও খেটে খাওয়া মানুষ চাল কিনতে গিয়ে বিপাকে পড়ছেন। চাল কিনতে আসা জহুরুল জানান, সারাদিন অটো চালিয়ে যা আয় রোজগার করি তা দিয়ে কোনোমতে সংসার চলে। হঠাৎ করে চালের দাম বেড়ে যাওয়ায় বিপাকে পড়ছি। 

দিনাজপুর চেম্বার অব কমার্স অ্যান্ড ইন্ডাস্ট্রিজের সভাপতি হুমায়ুন রেজা শামীম জানান, দিনাজপুরের হাটবাজারে চালের সরবরাহ নেই।

মিল মালিকরা চাল কিনতে পারছেন না। সামনে ইরি ধান উঠলে চালের দাম কিছুটা কমবে। ধান না ওঠা পর্যন্ত চালের দাম কমার কোনো সম্ভাবনা নেই।
 
দিনাজপুর জেলায় যে পরিমাণ ধান উৎপাদন হয়। তা জেলার চাহিদা মিটিয়ে ঢাকাসহ সারা দেশে সরবরাহ হয়ে থাকে। ভোক্তারা বলছেন, চালের বাজার অস্থির হয়েছে। বেশ কিছুদিন চালের বাজার স্থিতিশীল থাকার পর আবারও চালের দাম বেড়ে যাওয়ায় খেটে খাওয়া মানুষ বিপাকে পড়েছেন।
 
ভোক্তা অধিকার সংরক্ষণ ও ভ্রাম্যমাণ আদালত পরিচালনা করা গেলে চালের দাম কিছুটা কমতে পারে এমন অভিমত করেছেন খুচরা ব্যবসায়ীরা। জেলার যে সমস্ত মিল মালিক ও মজুদদার রয়েছেন তাদের গুদামে অভিযান চালালে বাজারে স্থিতিশীল হওয়ার সম্ভাবনা রয়েছে। পবিত্র রমজান মাসে চালের দাম বৃদ্ধিতে হতাশা প্রকাশ করেছেন খুচরা ব্যবসায়ী জাহাঙ্গীর আলম।
 
পাইকারি ব্যবসায়ী এরশাদ জানান, হঠাৎ করে চালের দাম বেড়ে যাওয়ায় তার দোকানে চালের বিক্রি অনেক কমে গেছে। 

আরেক চাল বিক্রেতা সুরেশ চন্দ্র জানান, সুগন্ধি জাতের চাল ব্যতীত সব ধরনের চালের দাম মিল গেটেই বেশি। বাজারে ধানের সংকটের কারণে সব মিল চাহিদা মতো চালও দিতে পারছে না। দাম বাড়লেও বাজারে চালের ক্রেতা কম বলে জানান এই চাল বিক্রেতা। 

চালকল মালিকরা বলছেন, ধানের সংকট এবং বেশি দামে তাদের ধান কিনতে হচ্ছে। ধানের অভাবে অনেক মিলে উৎপাদনও বন্ধ হয়ে গেছে।</description><guid isPermaLink="false">https://www.kalbela.com/country-news/75665</guid><pubDate>Sun, 24 Mar 2024 17:33:40 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75665_1711278500.webp"/></item><item><title>প্যারোলে মুক্তি পেয়ে মায়ের জানাজায় বিএনপি নেতা চাঁদ</title><link>https://www.kalbela.com/country-news/75664</link><description>কারাগার থেকে প্যারোলে মুক্তি পেয়ে মায়ের জানাজায় অংশ নিলেন রাজশাহী জেলা বিএনপির আহ্বায়ক আবু সাঈদ চাঁদ। মায়ের মৃত্যুর পর বেলা ১২টার দিকে রাজশাহী কেন্দ্রীয় কারাগার থেকে মাত্র আড়াই ঘণ্টার জন্য তিনি ছাড়া পান।

রোববার (২৪ মার্চ) দুপুর ১টার দিকে রাজশাহীর চারঘাট উপজেলার শলুয়া ইউনিয়নের মাড়িয়ায় নিজ গ্রামে তার মায়ের জানাজার নামাজ অনুষ্ঠিত হয়। মাকে শেষ বিদায় জানাতে জানাজা ও দাফনে অংশ নেন রাজশাহী জেলা বিএনপির এই নেতা।

বিএনপি চেয়ারপারসনের উপদেষ্টা মিজানুর রহমান মিনু, বিএনপির কেন্দ্রীয় কমিটির বন পরিবেশ বিষয়ক সম্পাদক মোসাদ্দেক হোসেন বুলবুল, বিএনপির ত্রাণ ও পুনর্বাসন বিষয়ক সহ-সম্পাদক ও মহানগর বিএনপির সাবেক সাধারণ সম্পাদক অ্যাডভোকেট শফিকুল হক মিলনসহ আরও অনেকেই এ জানাজায় উপস্থিত ছিলেন।

জানতে চাইলে রাজশাহী কেন্দ্রীয় কারাগারের সিনিয়র জেল সুপার আব্দুল জলিল জানান, কড়া নিরাপত্তার মধ্য দিয়ে আড়াই ঘণ্টার জন্য আবু সাঈদ চাঁদকে প্যারোলে মুক্তি দেওয়া হয়েছিল। বেলা ১২টায় রাজশাহী কেন্দ্রীয় কারাগার থেকে বেরিয়ে আবার ২টা ১৬ মিনিটে কারাগারে পৌঁছান তিনি।

কারাবন্দি আবু সাঈদ চাঁদের মা মোছা. আশরাফুন্নেছা ৯৬ বছর বয়সে বার্ধক্যজনিত কারণে শনিবার (২৩ মার্চ) মারা যান।

২০২৩ সালের ১৯ মে বিএনপির এক সমাবেশে বক্তব্য দিতে গিয়ে চাঁদের বিরুদ্ধে প্রধানমন্ত্রী শেখ হাসিনাকে হত্যার হুমকি দেওয়ার অভিযোগ ওঠে। এ নিয়ে দেশের বিভিন্ন জেলায় তার বিরুদ্ধে মামলা হতে থাকে। এ অবস্থায় পুঠিয়া থানার একটি মামলায় আবু সাঈদকে ওই বছরের ২৫ মে গ্রেপ্তার করা হয়। একই বক্তব্যকে কেন্দ্র করে রাজশাহীসহ দেশের অন্যান্য জেলায় আবু সাঈদ চাদের নামে মোট ২৭টি মামলা হয়। এসব মামলা চলমান আছে। এ ছাড়া তার নামে বর্তমানে ৭৩টি মামলা চলমান বলে বিএনপির পক্ষ থেকে জানানো হয়েছে।

এরই মধ্যে অর্থ আত্মসাৎ ও প্রতারণার আলাদা একটি মামলায় তিন বছরের কারাদণ্ডে দণ্ডিত হয়েছেন তিনি। আবু সাঈদ চাঁদ বিএনপির জাতীয় নির্বাহী কমিটিরও সদস্য। </description><guid isPermaLink="false">https://www.kalbela.com/country-news/75664</guid><pubDate>Sun, 24 Mar 2024 17:08:00 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75664_1711278480.webp"/></item><item><title>মরা গরুর মাংস বিক্রির অপরাধে দুই ভাই আটক</title><link>https://www.kalbela.com/country-news/75663</link><description>বাগেরহাটের শরণখোলায় অভিযান চালিয়ে মরা গরুর মাংস বিক্রির অভিযোগে আপন দুই ভাইকে আটক করা হয়েছে।  

রোববার (২৪ মার্চ) দুপুর সাড়ে ১২টার দিকে উপজেলা নির্বাহী কর্মকর্তা মো. জাহিদুল ইসলাম অভিযান চালিয়ে তাদের আটক করেন।

আটক ব্যক্তিরা হলেন- উপজেলার রায়েন্দা ইউনিয়নের খাদা গ্রামের দেলোয়ার হোসেনের ছেলে ডালিম ও আলামীন। তাদের অপর ভাই হালিম পালিয়ে গেছে। আটক দুজনকে শরণখোলা থানায় সোপর্দ করা হয়েছে।

এর আগে সকালে মরা গরুর মাংস প্রকাশ্যে বিক্রি করছিল অসাধু চক্র। পরে স্থানীয়রা টের পেয়ে প্রশাসনকে খবর দেয়।

অভিযানের সময় তাদের কাছ থেকে দুটি ড্রামে ভর্তি প্রায় এক মণ মাংস, মাথা, চামড়া ও নাড়িভুড়ি জব্দ করা হয়।

উপজেলা সদর রায়েন্দা পাঁচ রাস্তা মোড়ের প্রশাসন মার্কেটে প্রকাশ্যে বিক্রি হচ্ছিল এই মরা গরুর মাংস। রমজান মাসে মরা গরুর মাংস বিক্রির খবর মুহূর্তের মধ্যে ছড়িয়ে পড়ে সামাজিক যোগাযোগমাধ্যমে। এতে এলাকাবাসীর মধ্যে চরম ক্ষোভ ও বিরূপ প্রতিক্রিয়ার সৃষ্টি হয়। জড়িতদের বিরুদ্ধে কঠোর বিচার দাবি করেন সবাই।

স্থানীয়রা ক্ষোভ প্রকাশ করে জানান, এই চক্রটি দীর্ঘদিন ধরে পাঁচ রাস্তা প্রশাসন মার্কেটে মাংস ব্যবসা করছে। এরা বিভিন্ন এলাকা থেকে মরা, অসুস্থ গরু-ছাগল কম দামে কিনে তা জবাই করে বাজারে বিক্রি করে আসছে। এ ব্যাপারে প্রশাসনের নজরদারি না থাকায় তারা মরা-রোগা পশুর মাংস বিক্রি করছে। এদের বিরুদ্ধে কঠোর ব্যবস্থা নেওয়ার দাবি জানান এলাকাবাসী।

ইউএনও মো. জাহিদুল ইসলাম জানান, প্রকাশ্যে মরা গরুর মাংস বিক্রির খবর পেয়ে অভিযান চালানো হয়। বেশকিছু মাংস বিক্রিও করেছে তারা। অভিযান টের পেয়ে চক্রটি মাংস ও অন্যান্য অঙ্গপ্রত্যঙ্গ লুকানোর চেষ্টা করছিল। এক পর্যায়ে মার্কেট থেকে কিছুটা দূরে বান্দাঘাটা স্লুইস গেট এলাকা থেকে চক্রের দুই সদস্যকে আটক করা গেলেও একজন পালিয়ে গেছে। 

ইউএনও মো. জাহিদুল ইসলাম জানান, মৃত পশুর মাংস বিক্রি জঘন্য অপরাধ। এটা খাওয়া মানবদেহের জন্য মারাত্মক ক্ষতিকর। অসাধু এই চক্রের বিরুদ্ধে আইনগত ব্যবস্থা গ্রহণ করা হবে।

তবে আটক ডালিম ও আলামীন জানান, তারা এই মরা গরুর মাংস বিক্রির সঙ্গে জড়িত না। তারা তিন ভাই সবাই আলাদা আলাদাভাবে মাংসের ব্যবসা করেন। এই মাংস তাদের অপর ভাই হালিমের। সে মাংস ফেলে পালিয়ে গেছে।  

শরণখোলা থানার ডিউটি অফিসার এসআই তাইজুল ইসলাম জানান, উপজেলা নির্বাহী কর্মকর্তার অভিযানে আটক দুই ব্যক্তি এবং তাদের সঙ্গে থাকা গরুর মাংস ও অঙ্গপ্রত্যঙ্গ থানা হেফাজতে রয়েছে। তদন্ত করে এদের বিরুদ্ধে আইনগত ব্যবস্থা গ্রহণ করা হবে।</description><guid isPermaLink="false">https://www.kalbela.com/country-news/75663</guid><pubDate>Sun, 24 Mar 2024 17:27:36 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75663_1711278473.webp"/></item><item><title>দিনাজপুরে রাজ দেবোত্তর এস্টেটের জমিতে মসজিদ পুনঃনির্মাণ বন্ধের নির্দেশ</title><link>https://www.kalbela.com/country-news/75661</link><description>দিনাজপুর কাহারোল উপজেলার কান্তনগর গ্রামে রাজ দেবোত্তর এস্টেটের জমিতে মসজিদ পুনঃনির্মাণকে কেন্দ্র করে সনাতন ধর্মাবলম্বী ও মুসলিম ধর্মাবলম্বীদের মধ্যে যে ক্ষোভ বিরাজ করছিল জেলা প্রশাসক শাকিল আহমেদের আশ্বাসের প্রেক্ষিতে পরিস্থিতি শান্ত রয়েছে। জেলা প্রশাসক এলাকা পরিদর্শন করে ওখানকার মসজিদ কমিটিকে কাজ বন্ধ রাখার নিদের্শ দিয়েছেন।

রোববার (২৪ মার্চ) দুপুরে জেলা প্রশাসন সম্মেলন কক্ষে জেলা প্রশাসক ও রাজ দেবোত্তর এস্টেটের ট্রাস্টি শাকিল আহমেদ গণমাধ্যমকর্মীদের এক সংবাদ বিজ্ঞপ্তির মাধ্যমে এ তথ্য জানান। 

ওই বিজ্ঞপ্তিতে জানানো হয়, সিদ্ধান্ত না হওয়া পর্যন্ত মসজিদ পুনঃনির্মাণ কাজ বন্ধ থাকবে। যেহেতু জায়গাটি রাজ দেবোত্তর এস্টেটের। এখানে কোনো নির্মাণকাজ করতে হলে অনুমতি লাগবে।

জেলা প্রশাসক বলেন, ১৩ মার্চ রাজ দেবোত্তর এস্টেটের এজেন্ট রনজিৎ কুমার সিংহ জেলা প্রশাসককে লিখিতভাবে অভিযোগ করেন, কাহারোল উপজেলার কান্তনগর মৌজায় মহারাজা জগদিশ নাথ রায়ের নামীয় সম্পত্তিতে মসজিদ পুনঃনির্মাণ করা হচ্ছে। অভিযোগ পাওয়ার পরেই তাক্ষণিকভাবে কাহারোল উপজেলা নির্বাহী কর্মকর্তাকে কাজ বন্ধসহ প্রতিবেদন দিতে বলেন।

জেলা প্রশাসক জানান, সকালে অতিরিক্ত জেলা প্রশাসকদের নিয়ে কান্তনগর এলাকা পরিদর্শনে যান । সেখানে মসজিদ কমিটির সঙ্গে কথা বলেছেন। এ ছাড়া রাজ দেবোত্তর এস্টেট কমিটির সঙ্গেও সভা করেছেন। দুপক্ষের সঙ্গে কথা বলে সিদ্বান্ত নেওয়া হয়েছে সেখানে কোনো নির্মাণকাজ হবে না। এ নিয়ে কেউ বিশৃঙ্খলা সৃষ্টি করলে আইনশৃঙ্খলা বাহিনী কঠোর ব্যবস্থা নিবেন।

তিনি বলেন, দিনাজপুর সাম্প্রদায়িক সম্প্রীতির জেলা। এখানে সবাই শান্তিপূর্ণভাবে বসবাস করে আসছে। 

এ সময় উপস্থিত ছিলেন অতিরিক্ত জেলা প্রশাসক সার্বিক দেবাশীশ চৌধুরী, অতিরিক্ত জেলা ম্যাজিস্ট্রেট মো. জানে আলম, অতিরিক্ত জেলা প্রশাসক রাজস্ব সোহাগ চন্দ্র সাহা, অতিরিক্ত জেলা প্রশাসক আইসিটি নুরে এ আলম ও কাহারোল উপজেলা নির্বাহী আমিনুল ইসলাম। </description><guid isPermaLink="false">https://www.kalbela.com/country-news/75661</guid><pubDate>Sun, 24 Mar 2024 17:03:22 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75661_1711277421.webp"/></item><item><title>বাজারে কমেছে পেঁয়াজের দাম</title><link>https://www.kalbela.com/country-news/75660</link><description>দেশের মোট উৎপাদনের ১৪ শতাংশ পেঁয়াজ উৎপাদিত হয় রাজবাড়ীতে। আর মসলাজাতীয় ফসল উৎপাদনে বিখ্যাত এলাকা হিসেবে পরিচিত বালিয়াকান্দি উপজেলা। এ উপজেলার সাতটি ইউনিয়নে চলতি মওসুমে পেঁয়াজের বাম্পার ফলন হয়েছে। ফলনের সঙ্গে বাজারে বিক্রিমূল্য ভালো পেয়ে এ বছর বেশ খুশি কৃষকরা।

মৌসুমের প্রথম দিকে কেজিপ্রতি ৮০-৯০ টাকা পেলেও এখন গুণগত মাণ ভেদে ৪৫-৫০ টাকা দরে পেঁয়াজ বিক্রি করছেন তারা। বেশি দামের আশায় ইতোমধ্যে অপরিপক্ব পেঁয়াজ উঠিয়ে কেউ কেউ বাজারে তুলছেন। এখন হালি পেঁয়াজ উঠাতে ব্যস্ত সময় পার করছেন কৃষকেরা।

সোমবার (২৪ মার্চ) সকালে রাজবাড়ীর বালিয়াকান্দি উপজেলার বিভিন্ন মাঠে গিয়ে দেখা যায়, হালি পেঁয়াজ তোলায় ব্যস্ত কৃষকেরা।

এ উপজেলায় মুড়িকাটা ও হালি পেঁয়াজ উৎপাদন হয়। ১৫ দিন আগেই মুড়িকাটা পেঁয়াজ তোলা শেষ হয়ে গেছে। বর্তমানে হালি পেঁয়াজ তুলছেন কৃষকেরা। বাজারগুলোতে উঠতে শুরু করেছে দেশি নতুন পেঁয়াজ। ফলে পেঁয়াজের দামও কমতে শুরু করেছে। নিত্যপ্রয়োজনীয় এ পণ্যটির দাম কমায় খুশি ক্রেতারা। 

উপজেলার জঙ্গল ইউনিয়নের অলংকাপুর গ্রামের কৃষক মো. লিটন মোল্লা জানান, এ বছর তিনি আড়াই পাকি জমিতে উচ্চ ফলনশীল লাল তীর কিং জাতের পেঁয়াজের চাষ করছেন। স্থানীয় কৃষি বিভাগ পেঁয়াজ চাষে তাকে নানা পরমর্শ দিয়ে সহযোগিতা করায় ভালো ফলন পাবেন বলে আশা করছেন। চাষকৃত জমি থেকে প্রায় ৮০ মনের অধিক পেঁয়াজ পাবেন বলে আশা করছেন তিনি।

</description><guid isPermaLink="false">https://www.kalbela.com/country-news/75660</guid><pubDate>Sun, 24 Mar 2024 16:59:09 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75660_1711277253.webp"/></item><item><title>ভৈরবে ট্রলারডুবি : আরও ৩ জনের মরদেহ উদ্ধার</title><link>https://www.kalbela.com/country-news/75659</link><description>কিশোরগঞ্জের ভৈরবে যাত্রীবাহী ট্রলার ডুবির ঘটনায় আরও তিনজনের মরদেহ উদ্ধার করা হয়েছে। ডুবে যাওয়া ট্রলারের ভেতর থেকে রোববার (২৪ মার্চ) দুপুরে ফায়ার সার্ভিসের ডু্বুরিরা মরদেহ তিনটি উদ্ধার করে।

এ নিয়ে মোট ছয়জনের মরদেহ উদ্ধার করা হলো। এ ঘটনায় এখনো আরও ৩ জন নিখোঁজ রয়েছেন। ভৈরব নৌপুলিশের ওসি মনিরুল ইসলাম এ তথ্য নিশ্চিত করেছেন।

এর আগে বেলা ১২টার দিকে ভৈরব মেঘনা নদীতে উদ্ধার অভিযানের তৃতীয় দিনে ডুবে যাওয়া ট্রলারটি উদ্ধার করা হয়। বিআইডব্লিউটিএর উদ্ধারকারী নৌযান অগ্রণীর মাধ্যমে উত্তোলন করা হয়। পরে উদ্ধারকৃত ট্রলারটি আশুগঞ্জের চর সোনারামপুর চরের তীরে রাখা হয়।

এ বিষয়ে বিআইডব্লিউটিএর উপপরিচালক উবায়েদুল করিম খান জানান, ডুবে যাওয়া ট্রলাটি দীর্ঘ চেষ্টার পর পানিতে ভাসমান করার পর বেলা ১২টার দিকে চেইন কপ্পার সাহায্যে মেঘনার পাড়ে তোলা হয়েছে। দুর্ঘটনায় এখনো নিখোঁজ তিনজনের লাশ উদ্ধারে তাদের অভিযান অব্যাহত থাকবে বলেও তিনি জানান।

উল্লেখ্য, গত ২২ মার্চ সন্ধ্যায় ভৈরবের মেঘনা নদীতে ১৬-২০ জন যাত্রী নিয়ে সুন্দরবন নামে পর্যটকবাহী একটি নৌকা বালুবাহী বাল্কহেডের সঙ্গে ধাক্কা লেগে নৌকাটি ডুবে যায়। ঘটনার পরদিন শনিবার (২৩ মার্চ) দুপুরে ৫ ঘণ্টা উদ্ধার অভিযানে দুজনের লাশ উদ্ধার করা হয়। </description><guid isPermaLink="false">https://www.kalbela.com/country-news/75659</guid><pubDate>Sun, 24 Mar 2024 16:54:21 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75659_1711277065.webp"/></item><item><title>আ.লীগ নেতাদের বিরুদ্ধে সওজের জমি দখলের অভিযোগ</title><link>https://www.kalbela.com/country-news/75657</link><description>রাতের আঁধারে সড়ক ও জনপথ বিভাগের (সওজ) জমি দখল করে ঘর নির্মাণের অভিযোগ উঠেছে নোয়াখালীর সোনাইমুড়ি উপজেলা আওয়ামী লীগ নেতাদের বিরুদ্ধে।

শনিবার (২৩ মার্চ) রাতে সোনাইমুড়ী থানা সংলগ্ন নোয়াখালী-ঢাকা মহাসড়কের বাইপাসের পাশের জমি দখলের এ ঘটনা ঘটে। 

জানা গেছে, দখল করা জমিটি গত বছর ভানুয়াই গ্রামের হেদায়েত উল্যাহ ঘর নির্মাণ করতে গেলে প্রতিপক্ষরা নির্মাণকাজ বন্ধ করে দেয়। পরে উপজেলা আওয়ামী লীগ সভাপতি মমিনুল ইসলাম বাকের, উপজেলা স্বেচ্ছাসেবক লীগের যুগ্ম আহ্বায়ক নুর উদ্দিন শামিম ও পৌরসভা যুবলীগের সহসভাপতি খোরশেদ আলমসহ পাঁচজন জেলা পরিষদ থেকে নিজেদের নামে লিজ নিয়ে ঘর নির্মাণ শুরু করে।

সোনাইমুড়ী-চাটখিল সওজের উপসহকারী প্রকৌশলী মো. আলাউদ্দিন বলেন, সওজের এ জমি লিজ বা দখল নেওয়ার কোনো সুযোগ নাই। আমরা খবর পাওয়ার সঙ্গে সঙ্গে সোনাইমুড়ী থানায় জানাই। পুলিশ অভিযোগ পেয়ে কাজ বন্ধ করে দিয়েছে।

তিনি বলেন, অবৈধ দখল কোনোভাবে থামানো যাচ্ছে না। জেলা থেকে ম্যাজিস্ট্রেট নিয়ে উচ্ছেদ অভিযান পরিচালনা করা হবে।

সোনাইমুড়ী পৌরসভার মেয়র নূরুল হক চৌধুরী বলেন, জমি দখলের খবর পেয়ে থানার ওসিকে জানিয়েছি। 

সোনাইমুড়ী থানার ওসি মো. বখতিয়ার উদ্দিন চৌধুরী বলেন, সড়ক ও জনপথ বিভাগের পক্ষ থেকে অভিযোগ পেয়ে আজ সকালে কাজ বন্ধ করে দেওয়া হয়েছে। থানা পুলিশের সহায়তায় সড়ক ও জনপথ বিভাগ উচ্ছেদ অভিযান পরিচালনা করবে।

সওজের জমি দখলের অভিযোগের বিষয়ে জানতে উপজেলা আওয়ামী লীগ সভাপতি মমিনুল ইসলাম বাকেরের মোবাইল ফোনে কল দিলে তিনি বলেন, আমি এখন ব্যস্ত আছি। এ বিষয়ে পরে কথা বলব।</description><guid isPermaLink="false">https://www.kalbela.com/country-news/75657</guid><pubDate>Sun, 24 Mar 2024 17:13:40 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75657_1711277032.webp"/></item><item><title>হাজীরহাট থানায় হত্যা মামলার রহস্য উদঘাটন</title><link>https://www.kalbela.com/country-news/75654</link><description>রংপুরে রিকশা চালককে ঘুমের ওষুধ খাইয়ে হত্যার পর ব্যাটারি চালিত রিকশা চুরির ঘটনায় তিনজন অজ্ঞান পার্টির সদস্যকে গ্রেপ্তার করেছে হাজীরহাট থানা পুলিশ।

শনিবার (২৩ মার্চ) রাতে অভিযান চালিয়ে তাদের গ্রেপ্তার করা হয়। এ সময় তাদের কাছ থেকে বিপুল পরিমাণ ঘুমের ওষুধ জব্দ এবং চুরি যাওয়া রিকশা উদ্ধার কর হয়। 

এক বিজ্ঞপিতে রংপুর মেট্রোপলিটন পুলিশ জানায়, গ্রেপ্তার হওয়া অজ্ঞান পার্টির সদস্যদের কাছ থেকে বিপুল পরিমাণ ঘুমের ওষুধ ও চোরাই ব্যাটারি চালিত রিকশা উদ্ধার করা হয়েছে। রংপুর মেট্রোপলিটন পুলিশের পুলিশ কমিশনার মো. মনিরুজ্জামান দায়িত্ব গ্রহণ করার পর থেকেই রংপুর মহানগরে মাদক ও জুয়া নিরোধ এবং চুরি ছিনতাই রোধে জিরো টলারেন্স নীতি গ্রহণ করেন। 

এরই ধারাবাহিকতায় উপ-পুলিশ কমিশনার (অপরাধ) মো. আবু মারুফ হোসেনের সার্বিক তত্ত্বাবধানে সহকারী পুলিশ কমিশনার (এসি পরশুরাম জোন) মো. আল ইমরান হোসেনের নেতৃত্বে ও অফিসার ইনচার্জ হাজীরহাট থানা মো. রজব আলী, এসআই মো. আলতাব হোসেন, এসআই মো. বাবুল ইসলাম, এসআই তপন চন্দ্র রায়, এসআই/আই.এইচ. লাকু সরকার ও সঙ্গীয় ফোর্সের সহায়তায় তাদের গ্রেপ্তার করা হয়। পুলিশ রিমান্ডে তারা ভুক্তভোগীর রিকশা চুরি এবং তাকে হত্যার কথা স্বীকার করে।

আসামিদের দেওয়া তথ্য মতে শনিবার রাতে একাধিক অভিযান পরিচালনা করে অজ্ঞান কাজে ব্যবহৃত বিপুল পরিমাণে ঘুমের ওষুধসহ ভুক্তভোগীর ব্যবহৃত ব্যাটারি চালিত রিকশা উদ্ধার করা হয়। 

পুলিশ জানায়, আসামিগণ সংঘবদ্ধ অজ্ঞান পার্টি ও চোরাই অটো চার্জার ক্রয়-বিক্রয়ের সক্রিয় সদস্য। ইতোমধ্যে আসামিদের একজন আদালতে স্বীকারোক্তিমূলক জবানবন্দি দিয়েছেন। মামলার তদন্ত অব্যাহত আছে। </description><guid isPermaLink="false">https://www.kalbela.com/country-news/75654</guid><pubDate>Sun, 24 Mar 2024 16:34:46 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75654_1711276474.webp"/></item><item><title>কুয়াকাটা সৈকতজুড়ে জেলি ফিশের ছড়াছড়ি</title><link>https://www.kalbela.com/country-news/75653</link><description>কুয়াকাটা সৈকতের বিভিন্ন জায়গায় স্তুপে স্তুপে পড়ে আছে জেলি ফিশ। গত এক সপ্তাহ পর্যন্ত সৈকতের বিভিন্ন পয়েন্টে অসংখ্য মরা জেলি ফিশ বালুতে আটকে থাকতে দেখা গেছে। এসব মাছের মধ্যে কোনোটা আকারে ছোট, কোনোটা বড়। দেখতে অনেকটা অক্টোপাসের মতো। তবে বঙ্গোপসাগরের পানিতে লবণাক্ততা বেড়ে যাওয়ায় জোয়ারের পানির সঙ্গে ভেসে আসছে বলে মনে করছে মৎস্য কর্মকর্তাসহ জেলেরা।

জেলেদের তথ্য মতে, সমুদ্রে এত পরিমাণ জেলি ফিশ বেড়েছে যে সাগরে জাল দিতে পারছে না। জাল ফেলার সঙ্গে সঙ্গেই জেলি ফিশে ভরে যায় তাদের জাল। ফলে জাল কেটে দিতে হয় অথবা জাল গুটিয়ে তীরে নিয়ে আসতে হয়। 

সরেজমিনে দেখা গেছে, কুয়াকাটা সৈকতের দীর্ঘ ৩২ কিলোমিটার সৈকতের একাধিক পয়েন্টে জোয়ারের পানির সঙ্গে অসংখ্য মরা জেলি ফিশ ভেসে এসে আটকা পড়েছে। সৈকতে এভাবে ছড়িয়ে ছিটিয়ে থাকলে গোটা সৈকতে দুর্গন্ধ ছড়ানোর আশঙ্কা রয়েছে। স্থানীয় জেলেদের কাছে জেলিফিশ সাগরের ‘লোনা’ হিসেবে পরিচিত। গভীর সমুদ্রে জেলেদের জালে এসব জেলি ফিশ আটকা পড়ে মারা যেতে পারে বলে ধারণা স্থানীয়দের। তবে জোয়ারের পানির সঙ্গে জেলিফিশ গুলো ওঠা নামা করে। 

স্থানীয় জেলে মো. সোহেল নাজির জানান, গত এক সপ্তাহ ধরে তাদের জালে বিপুল পরিমাণ জেলি ফিশ ধরা পড়েছিল। তারা জাল থেকে সমুদ্রে ফেলে দিয়েছে। শুধু তারাই নয় বর্তমানে জেলি ফিশ সমুদ্রে এতটাই বেড়েছে যে, জেলেরা বাধ্য হয়ে সমুদ্র থেকে জাল উঠিয়ে নিয়ে আসছে। 

এদিকে ফিশারিজ বিভাগের গবেষকদের মতে, জেলি ফিশ গভীর সমুদ্রের মাছ। সমুদ্রের পানিতে কোনো বিপর্যয় বা পরিবর্তনের প্রভাবে উপকূলের কাছাকাছি চলে আসাটাই শঙ্কা। জেলিফিশ বিভিন্ন প্রজাতির প্রাণি। একটি প্রজাতি মিঠাপানিতে পাওয়া যায়। এরা সাধারণত পানির ওপর ভাগে ভাসমান অবস্থায় থাকে। গভীর সমুদ্রে জেলি ফিশের হরেক রকম জাত রয়েছে। এদের বিশেষ ধরণের দংশন কোষ আছে। 

যাকে ইরেজিতে- jellyfish (জেলি ফিশ) বলে। বহির্বিশ্বে এটার বাজারমূল্য অনেক বেশি। এখান থেকে রপ্তানি করতে পারলে অর্থনৈতিক ভাবে লাভবান হওয়ার সম্ভাবনা থাকবে। পাশাপাশি এগুলো সমুদ্রের তটে পড়ে থাকার সম্ভাবনা থাকবেবা। 

তথ্য বলছে, উন্নতমানের হোটেলে উৎকৃষ্টমানের খাবার হিসেবে বিক্রি হয় এই মাছ। এগুলো স্পর্শ করলে শরীর চুলকায়, এমনকি ঘা হয়ে যেতে পারে। বিশেষ কোষের কামড়ে মানুষ মারাও যেতে পারে। কুয়াকাটা সৈকতে আটকে মরে যাওয়া জেলি ফিশগুলো পঁচে গন্ধ ছড়িয়ে পরিবেশ দূষিত করতে পারে বলে আশঙ্কা রয়েছে। তাই কাঠ বা লোহা দিয়ে তুলে এ মাছগুলো বালুতে পুঁতে ফেলা উচিত।

কলাপাড়া উপজেলা সিনিয়র মৎস্য কর্মকর্তা অপু সাহা বলেন, গত কয়েক দিন থেকে এসব জেলি ফিশ উপকূলের কাছাকাছি এসে জেলেদের জালে আটকা পড়েছে। পরে জেলেরা মাছগুলো ফেলে দেয়ায় মরা মাছ কুয়াকাটা সৈকতের বেলাভূমিতে আসতে শুরু করেছে। তবে আবহাওয়ার পরিবর্তন হলে সবকিছু ঠিক হয়ে যাবে। জেলি ফিশ সমুদ্রে বেড়ে যাওয়ায় সমুদ্র থেকে বর্তমানে জেলেরা জাল উঠিয়ে রাখতেছে।</description><guid isPermaLink="false">https://www.kalbela.com/country-news/75653</guid><pubDate>Sun, 24 Mar 2024 16:43:07 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75653_1711276312.webp"/></item><item><title>বিশ্ববিদ্যালয় ছাত্র হত্যা : ৭ জনের যাবজ্জীবন</title><link>https://www.kalbela.com/country-news/75649</link><description>জয়পুরহাটে প্রেমঘটিত ঘটনার জের ধরে জগন্নাথ বিশ্ববিদ্যালয় ছাত্র আব্দুর রহিম হত্যা মামলায় সাতজনের যাবজ্জীবন কারাদণ্ড দিয়েছেন আদালত। সেই সঙ্গে প্রত্যেক আসামিকে ৫০ হাজার টাকা করে অর্থদণ্ড প্রদান করেন আদালতের বিচারক। 

রোববার (২৪ মার্চ) দুপুরে জয়পুরহাট অতিরিক্ত জেলা ও দায়রা জজ প্রথম আদালতের বিচারক মো. নুরুল ইসলাম এ রায় ঘোষণা করেন। রায়ের বিষয়টি নিশ্চিত করেন রাষ্ট্রপক্ষের আইনজীবী নৃপেন্দ্রনাথ মন্ডল।

যাবজ্জীবন দণ্ডপ্রাপ্তরা হলেন- জয়পুরহাটের আক্কেলপুর উপজেলার বেগুনবাড়ি গ্রামের ফরহাদ আলী সরদার ওরফে ঝন্টু, মাহমুদ তারিক, আব্দুল গফুর, সোহাগ, তৌফিকুল ইসলাম, জুয়েল ওরফে বখতিয়ার ও হাসিবুল হাসান। 

আসামিদের মধ্যে আব্দুল গফুর ও সোহাগ আদালতে উপস্থিত ছিলেন। মামলার অন্য আসামিরা পলাতক।

আদালত ও মামলা সূত্রে জানা গেছে, জগন্নাথ বিশবিদ্যালয়ের ছাত্র আব্দুর রহিম ঈদ উপলক্ষে ২০০০ সালের ৭ জানুয়ারি জেলার আক্কেলপুর উপজেলার বেগুনবাড়িতে নিজ গ্রামে আসেন। রহিম বাড়িতে আসলে বেগুন গ্রামের দেলোয়ার হোসেনের বাড়িতে যেত। দীর্ঘ ৮-১০ বছর ধরে ওই বাড়িতে তার যাতায়াত ছিল। ইতিপূর্বে আসামিরা তাকে দেলোয়ারের বাড়িতে যাতায়াত করার কারণে শাসিয়েছিল। দেলোয়ারের মেয়ে দোলাকে আসামি ঝন্টু বিয়ে করবে বলে ওই বাড়িতে না যাওয়ার হুমকি দেয়। ২০০০ সালের ১১ জানুয়ারি বিকেলে বাড়ি থেকে বের হয়ে গভীর রাত পর্যন্ত আর বাড়ি ফেরেননি। পরদিন সকালে দক্ষিণ কানুপুর গ্রামের পাশে একটি পুকুরপাড় থেকে তার রক্তাক্ত মরদেহ উদ্ধার করে পুলিশ।

এ হত্যাকাণ্ডের ঘটনায় নিহত আব্দুর রহিমের ভাই আসাদুল ইসলাম বাদী হয়ে আক্কেলপুর থানায় হত্যা মামলা দায়ের করেন। দোলাকে বিয়ের করার জের ধরে আসামিরা পরিকল্পিতভাবে হত্যা করেছে বলে মামলার বাদী নিহত রহিমের ভাই মামলায় উল্লেখ করেন। আদালত দীর্ঘ শুনানির পর রোববার এ রায় দেন।</description><guid isPermaLink="false">https://www.kalbela.com/country-news/75649</guid><pubDate>Sun, 24 Mar 2024 16:36:55 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75649_1711275572.webp"/></item><item><title>উন্মুক্ত হলো বিআরটি প্রকল্পের ৭ ফ্লাইওভার</title><link>https://www.kalbela.com/country-news/75639</link><description>বাস র‌্যাপিড ট্রানজিট (বিআরটি) লাইন-৩ প্রকল্পের আওতায় নির্মিত গাজীপুর-এয়ারপোর্ট রুটের সাতটি ফ্লাইওভার যানবাহন চলাচলের জন্য আনুষ্ঠানিকভাবে উন্মুক্ত করা হয়েছে। 

রোববার (২৪ মার্চ) সকালে সচিবালয় থেকে সড়ক পরিবহন ও সেতুমন্ত্রী ওবায়দুল কাদের ভার্চুয়ালি ফ্লাইওভারগুলো উন্মুক্ত করেন।

ফ্লাইওভারগুলো হলো ৩২৩ মিটার দৈর্ঘ্যের এয়ারপোর্ট ফ্লাইওভার (বাম পাশ), ৩২৩ মিটার দৈর্ঘ্যের এয়ারপোর্ট ফ্লাইওভার (ডান পাশ), ১৮০ মিটার দৈর্ঘ্যের জসীমউদ্দিন ফ্লাইওভার, ১৬৫ মিটার দৈর্ঘ্যের ইউটার্ন-১ গাজীপুর ফ্লাইওভার, ১৬৫ মিটার দৈর্ঘ্যের ইউ-টার্ন-২ উন্মুক্ত বিশ্ববিদ্যালয় ফ্লাইওভার, ২৪০ মিটার দৈর্ঘ্যের ভোগড়া ফ্লাইওভার ও ৫৬৮ মিটার দৈর্ঘ্যের চৌরাস্তা ফ্লাইওভার।

সেতুমন্ত্রী ওবায়দুল কাদের বলেন, ‘আজকে উদ্বোধন নয়, উন্মুক্ত করা হলো সাতটি ফ্লাইওভার। এবারের ঈদযাত্রা স্বস্তিদায়ক হবে৷  বিগত দিনে ঈদের সময় গাজীপুরে যে ভোগান্তি হয় এবার আর তা হবে না। ইতোমধ্যেই প্রকল্পের ৯১ শতাংশ কাজ শেষ হয়েছে। আশা করা হচ্ছে এ বছরের ডিসেম্বরের মধ্যেই বিআরটি প্রকল্পের বাস চলাচল করবে।’ 

তিনি বলেন, ‘এই প্রকল্পের কারণে বছরের পর বছর ভোগান্তি হয়েছে। আশা করি আর হবে না। আমি নিজেও অন্তত ৫০ বার এই প্রকল্প দেখতে এসেছি। সরকারের উন্নয়নকে নেতিবাচকভাবে না নিয়ে একটু ভাবুন। এতগুলো প্রজেক্ট হয়েছে, এর মধ্যে একটি প্রজেক্টে একটু সমস্যা হয়েছে। এটি আমরা স্বীকারও করেছি এবং সমস্যাটি কোথায় সেটিও বলেছি।’

এক প্রশ্নের জবাবে আওয়ামী লীগের সাধারণ সম্পাদক বলেন, ‘বিএনপি নেতারা ব্যর্থতার জন্য তারা নিজেরাই ক্লান্ত, তাদের কর্মীরা হতাশ। নেতাদের কারও সঙ্গে কারও কথার মিল আমরা দেখি না। মঈন খান ভারতের সহযোগিতা চান, রিজভী আবার ভারতীয় পণ্য বর্জনের ডাক দেন।’

বিএনপি নেতা মেজর হাফিজের দেশের তরুণ প্রজন্মকে সামরিক প্রশিক্ষণ দেওয়া প্রসঙ্গে সেতুমন্ত্রী বলেন, ‘বিএনপি আন্দোলন করার লোক পায় না, সামরিক প্রশিক্ষণ কাকে দেবে। এটি প্রতারণাপূর্ণ একটি কৌশল। আসলে দলটির নেতারা একেকজনে একেক কথা বলেন। এখন আমরা শুনতে চাই দলটির মহাসচিব মির্জা ফখরুল ইসলাম আলমগীর কী বলেন, তিনিই দলের মুখপাত্র।’

মধ্যবর্তী নির্বাচন নিয়ে বিএনপির দাবির যৌক্তিকতা নাকচ করে দিয়ে ওবায়দুল কাদের বলেন, ‘মধ্যবর্তী নির্বাচনের চিন্তা সরকার কেন করবে? এর কোনো যুক্তিও নেই, বাস্তবতাও নেই। নির্বাচন সংবিধান অনুযায়ী যথাসময়ে হবে। আমাদের সংবিধানে মধ্যবর্তী নির্বাচনের কোনো কথা বলা নেই।’

এ সময় গাজীপুরের ভোগড়া বাইপাস প্রান্তে উপস্থিত ছিলেন সড়ক ও জনপথ বিভাগের প্রধান প্রকৌশলী সৈয়দ মইনুল হাসান, বিআরটি প্রকল্পের পরিচালক (সড়ক) এ এসএম ইলিয়াস শাহ্, বিআরটি প্রকল্পের পরিচালক (সেতু) মো. মনিরুল ইসলাম খান।

এ ছাড়া আরও উপস্থিত ছিলেন ঢাকা সড়ক সার্কেলের তত্ত্বাবধায়ক প্রকৌশলী মো. সাইফুদ্দিন, বিআরটি প্রকল্পের ব্যবস্থাপক ড. মো. মনিরুজ্জামান, মো. জাকির হোসেন ও আব্দুর রহমান, গাজীপুর মহানগর পুলিশের উপপুলিশ কমিশনার ( ট্রাফিক)  মো. আলমগীর হোসেন প্রমুখ।</description><guid isPermaLink="false">https://www.kalbela.com/country-news/75639</guid><pubDate>Sun, 24 Mar 2024 14:55:54 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75639_1711270127.webp"/></item><item><title>ত্রিশালে পরীক্ষামূলক আধুনিক পদ্ধতিতে মৎস্য চাষ শুরু</title><link>https://www.kalbela.com/country-news/75632</link><description>ময়মনসিংহের ত্রিশালে জাইকার অর্থায়নে সমপরিমাণ জায়গায় দ্বিগুণ মাছ উৎপাদনের লক্ষ্যে পরীক্ষামূলক আধুনিক পদ্ধতিতে মৎস্য চাষ শুরু হয়েছে।

শনিবার (২৩ মার্চ) দুপুরে উপজেলার কানিহারী ইউনিয়নের দক্ষিণ কানিহারী গ্রামে ১ একর জায়গায় মৎস্য চাষের উদ্বোধন করা হয়।

ত্রিশাল উপজেলা নির্বাহী কর্মকর্তা (ইউএনও) জুয়েল আহমেদের সার্বিক পরিকল্পনায় প্রকল্পটি বাস্তবায়ন করছে ত্রিশাল উপজেলা পরিষদ। মৎস্য চাষ উদ্বোধন করেন উপজেলা পরিচালন ও উন্নয়ন প্রকল্পের প্রকল্প পরিচালক (অতিরিক্ত দায়িত্ব) যুগ্মসচিব মো. এমদাদুল হক চৌধুরী।

ইউএনও জুয়েল আহমেদ কালবেলাকে বলেন, ‘বাংলাদেশে মৎস্য উৎপাদনের ক্ষেত্রে ত্রিশাল উপজেলা গুরুত্বপূর্ণ ভূমিকা পালন করে। এ উপজেলার মাছ সারাদেশে আমিষের ঘাটতি পূরণে বিশেষ ভূমিকা পালন করছে। এ খাতকে এগিয়ে নিতে পরীক্ষামূলক আধুনিক যন্ত্রপাতি ব্যবহার করে দ্বিগুণ মাছ উৎপাদন করা সম্ভব।’ 

তিনি আরও বলেন, ‘বর্তমানে সবকিছু ম্যানুয়ালি করা হলেও ভবিষ্যতে এটাকে স্বয়ংক্রিয় পদ্ধতিতে নিয়ে আসার জন্য চেষ্টা করব। এটা ফলপ্রসূ হলে সারাদেশের জন্য এটি মাইলফলক হিসেবে কাজ করবে।’

যুগ্মসচিব মো. এমদাদুল হক চৌধুরী বলেন, ‘বাংলাদেশ বিশ্বের মধ্যে মৎস্য উৎপাদনে চতুর্থ। এর পেছনে ত্রিশালের একটি বড় ভূমিকা রয়েছে। আমি ত্রিশালবাসীকে অভিনন্দন জানাই। একটা জিনিস চিন্তা করা এবং তা বাস্তবে পরিণত করা সহজ নয়।  আজকের এমন উদ্যোগের জন্য ইউএনওকে ধন্যবাদ জানাচ্ছি।’

অনুষ্ঠানে বিশেষ অতিথি হিসেবে উপস্থিত ছিলেন ত্রিশাল উপজেলা পরিষদের চেয়ারম্যান আব্দুল মতিন সরকার, ইউজিডিপি প্রকল্পের ডেপুটি টিম লিডার মো. আজিজুর রহমান, সিনিয়র উপজেলা মৎস্য কর্মকর্তা তোফায়েল আহমেদ।

এ ছাড়া আরও উপস্থিত ছিলেন ত্রিশাল উপজেলা প্রকৌশলী শফিউল্লাহ খন্দকার, প্রকল্প বাস্তবায়ন কর্মকর্তা মোহাম্মদ শহীদ উল্লাহ্, কিশোরগঞ্জ জেলায় সংযুক্ত মৎস্য সম্প্রসারণ কর্মকর্তা রনি সাহা, ত্রিশাল উপজেলার ফ্যাসিলিটেটর শাহানা আক্তার প্রমুখ।</description><guid isPermaLink="false">https://www.kalbela.com/country-news/75632</guid><pubDate>Sun, 24 Mar 2024 14:24:57 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75632_1711266819.webp"/></item><item><title>চুরি হওয়া শিশু নুসরাত নারায়ণগঞ্জ থেকে উদ্ধার</title><link>https://www.kalbela.com/country-news/75631</link><description>ঢাকার আমিনবাজার এলাকা থেকে চুরি হয়ে যাওয়া আড়াই বছরের শিশু নুসরাতকে উদ্ধার করেছে পুলিশ। এতে ঘটনার এক সপ্তাহ পর শিশুটি আবার মায়ের বুকে ফিরে গেল।

পুলিশ জানায়, ১৬ মার্চ দুপুর থেকে শিশু নুসরাতকে খুঁজে পাওয়া যাচ্ছিল না। পরে নুসরাতের বাবা মো. শাহিন মামলা করেন। এর ধারাবাহিকতায় শনিবার (২৩ মার্চ) দুপুরে নারায়ণগঞ্জের রূপগঞ্জ থানা এলাকায় অভিযান চালিয়ে শিশুটিকে উদ্ধার করা হয়।

এ ঘটনায় মাববুব নামে একজনকে গ্রেপ্তার করা হয়। তিনি শিশুটির পরিবারের প্রতিবেশী।

আমিনবাজার পুলিশ ফাঁড়ির ইনচার্জ উপপরিদর্শক হারুন অর রশীদ কালবেলাকে বলেন, ‘অভিযুক্ত মাহবুব ও ভুক্তভোগী শিশুটির পরিবার পাশাপাশি রুমে ভাড়া থাকতেন। সেই সুবাদে তিনি মাঝেমধ্যে নুসরাতকে তাদের ঘরে গিয়ে আদর করতেন। এরই পরিপ্রেক্ষিতে গত ১৬ মার্চ সুযোগ বুঝে মাহবুব শিশুটিকে কোলে নিয়ে রুম থেকে পালিয়ে যান। পরে কোথাও শিশুসহ তাকে না পেয়ে থানায় একটি অভিযোগ দায়ের করেন শিশুটির বাবা।’

তিনি আরও বলেন, ‘থানায় অভিযোগ দায়েরের পর থেকেই শিশুটিকে উদ্ধারে তৎপরতা চালাই। পরে গোপন সংবাদ ও তথ্যপ্রযুক্তির সহায়তায় চুরি যাওয়া শিশুটিকে অক্ষত অবস্থায় উদ্ধার করি।’

নুসরাতের বাবা মো. শাহিন বলেন, ‘আমি ও আমার পরিবার পুলিশের প্রতি কৃতজ্ঞ।’</description><guid isPermaLink="false">https://www.kalbela.com/country-news/75631</guid><pubDate>Sun, 24 Mar 2024 14:26:21 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75631_1711266806.webp"/></item><item><title>মুন্সিগঞ্জে বোর্ড কারখানায় আগুন, নিয়ন্ত্রণে ১০ ইউনিট</title><link>https://www.kalbela.com/country-news/75630</link><description>মুন্সিগঞ্জের গজারিয়ায় একটি বোর্ড কারখানায় ভয়াবহ আগুন লেগেছে। আগুন নিয়ন্ত্রণে কাজ করছে ফায়ার সার্ভিসের ১০টি ইউনিট।

রোববার (২৪ মার্চ) দুপুর ১টার দিকে উপজেলার হোসেন্দী ইউনিয়নে সিকিরগাঁও এলাকার কারখানায় এ আগুন লাগে।

ফায়ার সার্ভিসের মিডিয়া সেল কর্মকর্তা তালহা বিন জসিম বিষয়টি নিশ্চিত করে বলেন, গজারিয়ার জামালদি এলাকায় অবস্থিত কারখানাটি আগুন লাগার খবর পেয়ে ফায়ার সার্ভিসের প্রথম ইউনিট ঘটনাস্থলে পৌঁছায় ১টা ২২মিনিটে। আগুন নিয়ন্ত্রণে এখন ১০টি ইউনিট কাজ করছে।

তবে তাৎক্ষণিভাবে অগ্নিকাণ্ডের কারণ ও হতাহতের বিষয়ে কিছু জানা যায়নি।</description><guid isPermaLink="false">https://www.kalbela.com/country-news/75630</guid><pubDate>Sun, 24 Mar 2024 14:09:04 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75630_1711266520.webp"/></item><item><title>রাঙামাটিতে ইন্টার্ন চিকিৎসকদের কর্মবিরতি</title><link>https://www.kalbela.com/country-news/75627</link><description>রাঙামাটিতে ৪৮ ঘণ্টার কর্মবিরতি পালন করছেন ইন্টার্ন চিকিৎসকরা। রোববার (২৪ মার্চ) সকালে ইন্টার্ন চিকিৎসকরা কেন্দ্রীয় কর্মসূচির অংশ হিসেবে এ কর্মবিরতি শুরু করেন। এতে রাঙামাটি মেডিকেল কলেজ হাসপাতাল ও রাঙামাটি জেনারেল হাসপাতালে স্বাভাবিক চিকিৎসাসেবা ব্যাহত হচ্ছে। 

তারা বকেয়া বেতন পরিশোধ এবং বেতন ভাতা বৃদ্ধিসহ চার দফা দাবি আদায়ে এ কর্মসূচি পালন করছেন বলে জানান।

জানা গেছে, কেন্দ্রীয় কর্মসূচির অংশ হিসেবে বকেয়াসহ ইন্টার্নদের বেতন ৩০ হাজার এবং ঘোষণা অনুযায়ী ট্রেইনিদের ভাতা ৫০ হাজার করা, সব বকেয়া ভাতা প্রদান, আকস্মিক ভাতা বন্ধের সিদ্ধান্ত প্রত্যাহার এবং ভাতা পুনর্বহাল করা, ডাক্তারদের সুরক্ষা আইন প্রণয়ন করার দাবিতে এ কর্মসূচি পালন করা হচ্ছে। 

এদিকে সকালে রাঙামাটি জেনারেল হাসপাতালের সামনে রাঙামাটি ইন্টার্ন চিকিৎসকরা এক মানববন্ধন আয়োজন করেন। এতে বক্তারা দ্রুত চার দফা দাবি বাস্তবায়ন না করলে আরও কঠোর আন্দোলনের হুঁশিয়ারি দেন। 

এ বিষয়ে সিভিল সার্জন ডা. নিহার রঞ্জন নন্দী বলেন, ‘নতুন মেডিকেল কলেজ হিসেবে আমারও কিছুটা ইন্টার্ন নির্ভর হচ্ছি। তবে তাদের এই আন্দোলনের কারণে বড় মেডেকিলে যেভাবে চিকিৎসা সেবা ব্যাহত হওয়ার সম্ভাবনা থাকে রাঙামাটিতে সেভাবে চিকিৎসাসেবা ব্যাহত হবে না।’ রাঙামটিতে পর্যাপ্ত চিকিৎসক আছে বলেও জানান সিভিল সার্জন।</description><guid isPermaLink="false">https://www.kalbela.com/country-news/75627</guid><pubDate>Sun, 24 Mar 2024 14:18:15 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75627_1711265909.webp"/></item><item><title>ঈশ্বরদীতে কিশোর গ্যাংয়ের ৮ সদস্য আটক</title><link>https://www.kalbela.com/country-news/75625</link><description>পাবনার ঈশ্বরদীতে অভিযান চালিয়ে কিশোর গ্যাংয়ের আট সদস্যকে আটক করেছে র‌্যাব। 

শনিবার (২৩ মার্চ) রাতে উপজেলার রেলস্টেশন রোড এলাকা থেকে তাদের আটক করা হয়।

আটকরা হলো- ঈশ্বরদীর কাচারিপাড়ার জোবায়ের রহমান, আমবাগান এলাকার মো. রোহান, আল আমিন, মোহাম্মদ বাপ্পি, মো. রাকিব, কদমতলা এলাকার মোহাম্মদ শিহাব, মেহেরাব হোসেন, পূর্বটেংরি গ্রামের মো. তাহসিন।

র‌্যাব-১২ এর কমান্ডার মেজর এহতেশামুল হক কালবেলাকে এ তথ্য নিশ্চিত করেছেন।

তিনি বলেন, ‘গোপন সংবাদের ভিত্তিতে স্টেশনরোড এলাকায় রাত ২টার দিকে অভিযান চালিয়ে তাদের আটক করি। প্রাথমিক জিজ্ঞাসাবাদে জানিয়েছে, তারা ঈশ্বরদী থানাধীন বিভিন্ন এলাকায় চুরি, ডাকাতি, ছিনতাই, মাদক সেবনসহ বিভিন্ন অপরাধ করে আসছিল। জিজ্ঞাসাবাদ শেষে আইনি ব্যবস্থা গ্রহণের জন্য ঈশ্বরদী থানায় হস্তান্তর করা হয়েছে।’</description><guid isPermaLink="false">https://www.kalbela.com/country-news/75625</guid><pubDate>Sun, 24 Mar 2024 13:45:19 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75625_1711265656.webp"/></item><item><title>প্রাণ ফিরে পেল কোলাহলমুক্ত কুয়াকাটা সৈকত</title><link>https://www.kalbela.com/country-news/75624</link><description>কদিন আগেও পদচারণায় মুখরিত থাকত কুয়াকাটার দর্শনীয় স্পটগুলো। পবিত্র মাহে রমজানের শুরুর পর থেকেই পর্যটক শূন্য হয়ে পড়েছে কুয়াকাটা সমুদ্রসৈকত। ১৮ কিলোমিটার সৈকত এখন কোলাহলমুক্ত। কোনো টু শব্দটিও নেই। নীরবে নিশ্চুপ হয়ে প্রকৃতি তার আপন ডালা মেলেছে। জনমানবহীন হওয়ায় প্রকৃত সৌন্দর্য ফুটিয়ে তুলছে কুয়াকাটা সৈকত। এখানে প্রাণ প্রকৃতি ফিরে পেয়েছে স্বকীয়তা। 

সরেজমিনে দেখা যায়, সৈকতের পানি নীল বর্ণ ধারণ করেছে। বালিয়াড়িতেও পড়ে থাকতে দেখা যায়নি কোনো প্লাস্টিক বর্জ্য।  যতদূর চোখ যায় চিকচিক করছে বালুর স্তূপ। নতুন পাতা ছেড়েছে গাছগাছালি ও লতাগুল্ম। আপন মনে বয়ে চলছে সমুদ্রের ঢেউ। সৈকতের বিভিন্ন জায়গায় শিল্পীর তুলির যেন আঁচড় পড়েছে। সাগরের বুকে ঢেউ আছড়ে পড়ছে আর শো শো শব্দ করে বালিয়াটিতে মিশছে। মাঝে মাঝে পাখির কিচিরমিচির শব্দ। সবমিলিয়ে দারুণ অনুভূতি।

স্থানীয় পর্যটন ব্যবসায়ীদের সঙ্গে কথা বলে জানা গেছে , যখন পর্যটকের আনাগোনা থাকে তখন সমুদ্রসৈকতের পরিবেশ থাকে নোংরা। এখানে সেখানে প্লাস্টিকের জিনিসপত্র পড়ে থাকে। সমুদ্রের তীরে কোনো পাখি আসে না। এখন জনমানবহীন হওয়ায় পাখি উড়তে দেখা যায়। কাকড়া হাটে। সমুদ্রের পানির সুন্দর রং হয়। সব মিলিয়ে ভালো লাগে।

সৈকতের বর্তমান সৌন্দর্যকে ইতিবাচক হিসেবে দেখছেন পরিবেশ ও প্রকৃতি নিয়ে কাজ করা সংগঠনগুলো। পাশাপাশি তাদের দাবি, জীববৈচিত্র্যকে তার আপন মহিমায় চলতে দেওয়া উচিত। এ জন্য মানুষের চলাচল সীমিত করে পরিবেশবান্ধব সৈকত গড়ে তোলা জরুরি মনে করছেন।

স্থানীয় প্রবীণ ব্যক্তি মো. চান মিয়া বলেন, আজ থেকে ২০ বছর আগে আমরা জিরো পয়েন্ট থেকে ৫ কিলোমিটার গাছ-গাছালির মধ্যে দিয়ে হেঁটে সমুদ্র পাড়ে গেছি। কি সুন্দর ছিল আগের পরিবেশ। এখন গাছপালাও নাই আর সমুদ্র সুন্দরও লাগে না।  হাঁটাও যায় না সমুদ্র পাড়ে। কেননা, আগের চাইতে সমুদ্রের পাড় নোংরা হয়ে গেছে। পানি ঘোলাটে থাকে। নির্দিষ্ট একটা জায়গা থাকা দরকার যেখানে কোনো পর্যটকের আনাগোনা থাকবে না। তাহলে সমুদ্র তার নিজস্ব সৌন্দর্য ফুটিয়ে তুলতে পারবে।

এনিমেল লাভারস অব পটুয়াখালীর সদস্য বাইজিদ মুন্সি বলেন, প্রকৃতি সুযোগ পেলেই তার সৌন্দর্য ফুটিয়ে তোলে। তার রূপের ডানা মেলে মানুষের মনকেই প্রশান্তি দেয় তা প্রমাণ করল পর্যটকদের আনাগোনা কম থাকায়।

পরিবেশকর্মী ও সাংবাদিক মো. আসাদুজ্জামান মিরাজ বলেন, পদ্মা সেতু উদ্বোধনের পর থেকে কুয়াকাটায় ব্যাপক সংখ্যক পর্যটকের আনাগোনা বাড়ছে । ফলে কুয়াকাটায় যে পরিমাণে পর্যটকের ধারণ ক্ষমতা আছে তার চেয়েও বেশি সমাগম হয়। যার ফলে ব্যালেন্স হারাচ্ছে সৈকত। প্রকৃতি তার আপন ভুবনে বেড়ে উঠতে দেওয়া উচিত বলে মনে করছি। মানুষ প্রকৃতির কাছে গেলেই প্রশান্তি পায়। তাই মানবহীন সৈকতটি তার আসল সৌন্দর্য ফুটিয়ে তুলছে। এমন সৌন্দর্য থাকুক সব সময়। সেক্ষেত্রে নিরাপদে প্রকৃতিকে বাড়তে সাহায্য করতে হবে।

পটুয়াখালী জেলা পরিবেশ অধিদপ্তরের সহকারী পরিচালক কাজী সাইফুদ্দিন বলেন, ২ সপ্তাহ আগেও পর্যটকদের পদভারে সৈকত, রাস্তাঘাট টইটম্বুর ছিল। রমজান শুরুর পর থেকেই সৈকত শুন্য। এই শূন্য সৈকতই প্রকৃতি  এখন সৌন্দর্য ফুটিয়ে তুলছে। প্রকৃতি পাল্টাতে শুরু করেছে। ১৮ কিলোমিটার সৈকত এখন নিশ্চুপ। তাই এই স্বপ্ল সময়ে প্রকৃতি ডানা মেলে বসেছে। প্রকৃতি ও পর্যটক এদের নিয়ে বাঁচিয়ে রাখার ব্যবস্থা গ্রহণ করতে হবে।</description><guid isPermaLink="false">https://www.kalbela.com/country-news/75624</guid><pubDate>Sun, 24 Mar 2024 14:15:52 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75624_1711265583.webp"/></item><item><title>ভর্তুকির হারভেস্টারের ইঞ্জিনসহ যন্ত্রাংশ বিক্রি করলেন যুবলীগ নেতা</title><link>https://www.kalbela.com/country-news/75622</link><description>বরগুনার আমতলীতে সরকারের ভর্তুকি মূল্যে বিতরণ করা কম্বাইন্ড হারভেস্টারের ইঞ্জিনসহ কিছু যন্ত্রাংশ বিক্রি করে দিয়েছেন এক যুবলীগ নেতা। এটি তিনি স্বীকারও করেছেন।

ইঞ্জিন ও মূল্যবান যন্ত্রাংশবিহীন ওই কম্বাইন্ড হারভেস্টারটি বর্তমানে পটুয়াখালী - কুয়াকাটা মহাসড়কের ফকিরবাড়ী বাসস্ট্যান্ডের কাছে ফেলে রাখা হয়েছে। এর পাশেই অভিযুক্ত আমতলী সদর ইউনিয়ন যুবলীগের সাবেক সভাপতি গাজী আবদুল হান্নানের বাড়ি।

খোঁজ নিয়ে জানা গেছে, ২০২২ সালের পয়লা মে আঠারোগাছিয়া ইউনিয়ন আওয়ামী লীগের সাধারণ সম্পাদক নজরুল ইসলাম আমতলী উপজেলা কৃষি অফিস থেকে মাত্র ৯ লাখ টাকা চুক্তিতে মেশিনটি কেনেন। মেশিনটির প্রকৃত দাম প্রায় ৩০ লাখ টাকা। কিন্তু ৭০ শতাংশ ভর্তুকিতে মেশিনটি তিনি পান। 

কেনার পর থেকে কম্বাইন্ড হারভেস্টারটি অভিযুক্ত যুবলীগ নেতা গাজী আবদুল হান্নানের তত্ত্বাবধানে পরিচালনা করা হতো বলে জানিয়েছেন আওয়ামী লীগ নেতা নজরুল ইসলাম।

আঠারগাছিয়া ইউনিয়ন আওয়ামী লীগ সাধারণ সম্পাদক নজরুল ইসলাম বলেন, ‘হান্নান ও আমি একসঙ্গে আমতলী যুবলীগের রাজনীতি করতাম। আমাদের মধ্যে ভালো সম্পর্ক থাকায় তাকে মেশিনটি পরিচালনা করতে দেই। এখন মেশিনটির কী অবস্থা তা হান্নানই ভালো বলতে পারবে।’

এ বিষয়ে যুবলীগ নেতা গাজী আবদুল হান্নান হার্ভেস্টারের মেশিন ও যন্ত্রাংশ বিক্রি করার কথা স্বীকার করে কালবেলাকে বলেন, ‘আমি শুরুর দিকে নজরুল ইসলামের কাছ থেকে মেশিনটি ভাড়া নিয়ে ব্যবসা করেছি। কম্বাইন্ড হারভেস্টারটি উত্তরাঞ্চলে পাঠিয়ে ছিলাম। সেখানে বড় একটি গাড়ির সঙ্গে ধাক্কা খেয়ে ক্ষতিগ্রস্ত হয়। তাই মেশিন ও যন্ত্রাংশ বিক্রি করে দিয়েছি।’

আমতলী উপজেলা কৃষি অফিসে যোগাযোগ করা হলে তারা জানান, কম্বাইন্ড হারভেস্টার মেশিন কোনোক্রমে বিক্রয় করা যাবে না। উপজেলার বাইরে নিয়ে ব্যবসা করতে হলে অফিসের অনুমতি নিতে হবে। যদি দুর্ঘটনায় ক্ষতিগ্রস্ত হয় তাহলে মেরামত করা যাবে; তবু বিক্রয় করা যাবে না। 

এ বিষয়ে আমতলী উপজেলা কৃষি কর্মকর্তা মো. ঈসা মোবাইল ফোনে কালবেলাকে বলেন, ‘ওই মেশিন সম্পর্কে এসিআই ও মেটাল কোম্পানির কাছ থেকে অভিযোগ পেয়েছি। আইনগত ব্যবস্থা নেওয়া হবে।’

আমতলী উপজেলা নির্বাহী কর্মকর্তা মোহাম্মদ আশরাফুল আলম বলেন, ‘অভিযোগের সত্যতা পাওয়া গেলে আইনগত ব্যবস্থা গ্রহণ করা হবে।’</description><guid isPermaLink="false">https://www.kalbela.com/country-news/75622</guid><pubDate>Sun, 24 Mar 2024 13:48:53 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75622_1711264990.webp"/></item><item><title>গোমতীর চরে অল্প খরচে মিষ্টি কুমড়া চাষে বাম্পার ফলন</title><link>https://www.kalbela.com/country-news/75620</link><description>কুমিল্লায় গোমতী নদীর চরে চাষ করা হচ্ছে মিষ্টি কুমড়ার। পলি মিশ্রিত চরের মাটি এ সবজি চাষের বেশ উপযোগী। মিষ্টি কুমড়ার বাম্পার ফলন তাই বলছে।

সরেজমিনে কয়েকজন কৃষকের সঙ্গে কথা বলে জানা যায়, সাধারণত গ্রীষ্মকালীন ফসলের জন্য অক্টোবর থেকে ডিসেম্বর পর্যন্ত মিষ্টি কুমড়ার বীজ বপন করা হয়। কিন্তু কুমিল্লা আদর্শ সদর ও বুড়িচং উপজেলার গোমতী চরে মিষ্টি কুমড়া সারা বছরই পাওয়া যায়।

এ এলাকায় মিষ্টি কুমড়া ছাড়াও মৌসুমি সবজি গোল আলু, পটোল, শিম, বেগুন, লাউ, ঢেঁড়স, ঝিঙা, বেগুন, চিচিঙ্গা, টমেটো ও করলাসহ বিভিন্ন শাকসবজিও চাষ হচ্ছে। এসবের ফলনও বেশ ভালো।

কুমিল্লা কৃষি অফিস জানায়, মৌসুমভিত্তিক নিরাপদ শাকসবজিসহ বিভিন্ন ফসল চাষে কৃষি অফিস থেকে কৃষকদের নিয়মিত উদ্বুদ্ধ করা হয়। এ অঞ্চলের মাটি অপেক্ষাকৃত উর্বর; তাই শাকসবজি আবাদে সময়, শ্রম ও খরচ কম হওয়ায় প্রতি বছরই মিষ্টি কুমড়ার পাশাপাশি অন্যান্য সবজির আবাদ দিন দিন বাড়ছে। 

চলতি মৌসুমে গোমতীর চরে আদর্শ সদর ও বুড়িচং উপজেলার অনেক কৃষক মিষ্টি কুমড়া চাষ করে স্বাবলম্বী হয়েছেন। তেমন একজন কৃষক মামুন মিয়া। এ বছর ৮০ শতাংশ জমিতে আবাদ করা ফুল কপির ক্ষেতে মিষ্টি কুমড়ার বীজ বপন করেছিলেন।

ফুলকপি তোলার পরে কুমড়ার গাছ ছড়িয়ে পড়ে সারা ক্ষেতে। ফুলকপি ক্ষেতে কুমড়া চাষ করায় বাড়তি কোনো খরচ করতে হয়নি।

এক শতাংশ জমিতে ১৫ প্যাকেট মিষ্টি কুমড়ার বীজ, দুইবার হালকা সেচ, একবার নিড়ানি ও সামান্য পরিমাণ জৈব সার দিতে হয়েছে। এতে সব মিলিয়ে তার খরচ হয়েছে ৬০ হাজার টাকা। 

এ পর্যন্ত ১ লাখ ৮৫ হাজার টাকার মিষ্টি কুমড়া বিক্রি করেছেন।

 এ কৃষক বলেন, ‘আগে না বুঝে অনেক কিছু চাষ করতাম। তাতে লাভ কম হতো। কিন্তু কৃষি কর্মকর্তাদের পরামর্শ নিয়ে কয়েক বছর ধরে মিষ্টি কুমড়া চাষ শুরু করি। এতে লাভ বেশি হওয়ায় এখন সবাই মিষ্টি কুমড়ার দিকে ঝুঁকেছেন।’

আরেক কৃষক আবুল কাসেম বলেন, ‘উৎপাদিত মিষ্টি কুমড়া বিক্রি করতে আমাদের চিন্তা করতে হয় না। বিভিন্ন এলাকার পাইকাররা এসে জমি থেকে কিনে নিচ্ছেন। এতে দাম কিছু কম পেলেও সময় ও শ্রম বেঁচে যায়।’

তিনি আরও বলেন, ‘শুরুতে প্রতি কেজি মিষ্টি কুমড়া ৩৫ টাকা থেকে ৪০ টাকা করে বিক্রি করা হয়েছে। এখন পুরোপুরি মৌসুম শুরু হওয়ায় প্রতি কেজি মিষ্টি কুমড়া ২৫ টাকা থেকে ৩০ টাকা করে পাইকারি বিক্রি করা হচ্ছে।’ 

কুমিল্লা জেলা কৃষি সম্প্রসারণ অধিদপ্তরের উপপরিচালক আইউব মাহমুদ জানান, এ বছর দুই উপজেলায় গোমতীর চরে তিন হাজার একরের বেশি জমিতে বাণিজ্যিকভাবে মিষ্টি কুমড়ার আবাদ করা হয়েছে। এ ছাড়া প্রায় শত একর জমিতে চাষ করা ফুলকপির ক্ষেতে কুমড়ার আবাদ করা হয়েছেন। সময়, শ্রম ও খরচ কম হওয়ার পাশাপাশি ভালো দামও পাচ্ছেন কৃষকরা।</description><guid isPermaLink="false">https://www.kalbela.com/country-news/75620</guid><pubDate>Sun, 24 Mar 2024 13:21:24 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75620_1711263696.webp"/></item><item><title>মুগ্ধতা ছড়াচ্ছে পথের ধারে বেড়ে ওঠা ভাট ফুল</title><link>https://www.kalbela.com/country-news/75619</link><description>পাবনার চাটমোহরের বিভিন্ন পথের পাশে ফুটছে গুল্মজাতীয় বহু বর্ষজীবী সপুষ্পক উদ্ভিদ ভাট গাছের ফুল। কেউ কেউ ঔষধি গুণসম্পন্ন ভাট গাছকে ভাটি, বনজুঁই বা ঘেটুও বলে থাকেন। গ্রাম এলাকার পরিচিত এ বুনো উদ্ভিদের ফুল বাড়িয়ে তুলছে প্রাকৃতিক সৈন্দর্য। ভাট ফুলের সৌন্দর্যে মুগ্ধ হচ্ছে মানুষ।

জানা গেছে, ভাট গাছের আদি নিবাস বাংলাদেশ, ভারত ও মায়ানমার। ভাট গাছের দণ্ডায়মান প্রধান কাণ্ড দুই থেকে চার মিটার লম্বা হয়। খসখসে পাতাগুলো চার থেকে সাত ইঞ্চি লম্বা হয়। ডালের অগ্রভাগে সাদা ও বেগুনি মিশ্র রঙের ফুল ফোটে। বসন্তে মিষ্টি সৌরভের ফুল ফোটা শুরু হয়। গ্রীষ্মকালেও ভাট গাছে ফুল ফুটে থাকতে দেখা যায়। 

উপজেলার হরিপুর মসজিদপাড়া সিদ্দিকীয়া আলিম মাদরাসার বাংলা বিভাগের সহকারী অধ্যাপক আব্দুস ছালাম জানান, দৃষ্টিনন্দন ভাট ফুল সৌন্দর্যপ্রিয় মানুষের মনের খোরাক জোগায়। রাস্তার পাশে, পরিত্যক্ত জমিতে অনাদর অবহেলায় বেড়ে ওঠা ভাট গাছের ফুল বসন্তে প্রাকৃতিক সৈন্দর্যে যোগ করে বাড়তি মাত্র। পথচারীরা উপভোগ করেন আবহমান বাংলার আদি বুনো ফুলের অপরূপ রূপ।

হান্ডিয়াল ইউনিয়নের বড় বেলাই গ্রামের আব্দুল খালেক জানান, চাটমোহরের বিভিন্ন এলাকায় প্রাকৃতিকভাবেই বেড়ে ওঠে ভাট গাছ। বছরের পর পর বছর রাস্তার পাশে ভাট গাছ দেখে আসছি। বসন্তকালে যখন ভাট ফুল ফোটে তখন ফুল থেকে মৌমাছি মধু সংগ্রহ করে। যখন বাতাসে ভাট ফুলের শীষ দোল খায় তখন সুখানুভুতিতে মনও যেন আচ্ছন্ন হয়।

ছাইকোলা গ্রামের উজ্জ্বল হোসেন জানান, চাটমোহর-হান্ডিয়াল, চাটমোহর-ছাইকোলা, চাটমোহর-হরিপুর সড়কসহ বিভিন্ন গ্রামীণ সড়ক পথের পাশে এবং চাটমোহরের রেলপথের দুইপাশে ভাট ফুল চোখে পরছে। ভাট ফুলের সৌন্দর্যে মুগ্ধ হচ্ছেন পথচারীরা।

মির্জাপুর ডিগ্রি কলেজের ভূগোল ও পরিবেশবিদ্যা বিষয়ের সহকারী অধ্যাপক প্রদীপ দাশ জানান, ভাট গাছ ও ভাট ফুল প্রাকৃতিক পরিবেশের অংশ বিশেষ। সনাতন ধর্মাবলম্বীরা ভাট ফুল দিয়ে ভাঁটি পূজার আয়োজন করে থাকেন।</description><guid isPermaLink="false">https://www.kalbela.com/country-news/75619</guid><pubDate>Sun, 24 Mar 2024 13:41:45 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75619_1711263504.webp"/></item><item><title>রাতভর রাজশাহী পুলিশ লাইন্সে সাপ আতঙ্ক</title><link>https://www.kalbela.com/country-news/75607</link><description>রাজশাহী পুলিশ লাইন্সের দুটি ভবনে সাপের উপদ্রব দেখা গেছে। কিন্তু রাতভর চেষ্টা করেও সাপ উদ্ধার করতে পারেনি বন বিভাগের উদ্ধারকারী দল। শনিবার (২৩ মার্চ) দিবাগত রাতে সাপ নিয়ে এমন হুলুস্থুল কাণ্ড ঘটে। 

প্রত্যক্ষদর্শীরা জানান, সন্ধ্যার পর চিড়িয়াখানার বিপরীতে পদ্মার পাড়ে অবস্থিত পুলিশ লাইন্সের অভ্যন্তরে গ্যারেজে একটি সাপ দেখা যায়। এর পরপরই আতঙ্ক ছড়িয়ে পড়ে।

এ ঘটনায় বন বিভাগ, ফায়ার সার্ভিসসহ অনেকেরই সাহায্য চায় করে পুলিশ। তবে কেউই সাপ উদ্ধারে সহায়তা করতে পারেনি। রাত গভীর হতে থাকলে সাপ ধরার জন্য সাপুড়ে খোঁজ করতে থাকে পুলিশের একাধিক টিম। একপর্যায়ে রাজশাহীর পবায় অবস্থিত সাপ উদ্ধার ও রক্ষণাবেক্ষণকারী একটি দলকে খবর দেওয়ার পর রাত ১১টায় দলটি পুলিশ লাইন্সের ওই গ্যারেজে পৌঁছায়।

এ দলের প্রধান বিশেষজ্ঞ ও গবেষক বোরহান বিশ্বাস রমন জানান, পুলিশ লাইন্সের ভেতরের দুটি ভবনের মাঝখানে ৪ ইঞ্চি ব্যাসার্ধের একটি লম্বা স্থানে সাপটি অবস্থান নিয়েছিল বলে জানতে পারি। তবে আমরা তা দেখতি পারিনি।

এ গবেষকের ধারণা, শীতের শেষে গ্রীষ্মের শুরুতে বিষধর সাপ গোখরার প্রজনন মৌসুম শুরু হতে যাচ্ছে। সেই স্থানটি প্রজননের জন্য উৎকৃষ্ট, ফলে সেখানে একাধিক সাপের অস্তিত্ব থাকতে পারে। তবে বহু চেষ্টা করেও কোনো সাপের দেখা না মেলায় দলটি তাদের উদ্ধার অভিযান শুরু না করেই ফিরে যায়। যদিও বোরহান বিশ্বাস ছবি দেখে নিশ্চিত করেছেন যে, সেটি একটি খৈয়া গোখরা সাপ।

সরু স্থানটি থেকে সাপ ধরার জন্য সংশ্লিষ্টদের দুটি পরামর্শ দেওয়া হয়েছে। সেদ্ধ ডিম বড়শির মাথায় দিয়ে টোপ হিসেবে সেখানে ফেলে রাখতে বলা হয়েছে, যাতে সেটি গিলে ফেললে সাপটি ধরা পড়ে। অন্যটি হলো- স্থানটিতে প্রচুর পরিমাণে ব্লিচিং পাউডার ছিটানোর পরামর্শ দেওয়া হয়েছে।

বোরহান বিশ্বাস জানান, সাপ দেখা মাত্রই যদি তাদের খবর দেওয়া হতো, তাহলে হয়তো সবগুলোকে উদ্ধার করা যেত। তবে এত সুরক্ষিত জায়গায় কীভাবে সাপ এল, তা বলতে পারছে না সংশ্লিষ্টরা। অন্যদিকে, বিষয়টি নিয়ে বেশ উৎকণ্ঠায় রাজশাহী মেট্রোপলিটন পুলিশের ঊর্ধ্বতনরা।

জানতে চাইলে আরএমপির অতিরিক্ত উপপুলিশ কমিশনার (মিডিয়া) মো. জামিরুল ইসলাম বলেন, ‘একটি টিভি চ্যানেলের অনলাইনে দেখলাম যে, তারা সংবাদ পরিবেশন করছে পুলিশ কমিশনারের বাংলোতে সাপ আতঙ্ক। কিন্তু বিষয়টি তা নয়। পুলিশ লাইন্সের ভেতরে সাপ দেখা গেছে। সাপ উদ্ধারকারী দল চেষ্টা করেও সাপ উদ্ধার করতে পারেনি।’</description><guid isPermaLink="false">https://www.kalbela.com/country-news/75607</guid><pubDate>Sun, 24 Mar 2024 12:37:37 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75607_1711259957.webp"/></item><item><title>প্রান্তিক জনগোষ্ঠীকে ডিজিটাল প্রযুক্তি ব্যবহারের উপায় জানাচ্ছে স্মার্ট ব্রিগেড</title><link>https://www.kalbela.com/country-news/75603</link><description>স্মার্ট ব্রিগেড তার সুনির্দিষ্ট লক্ষ্য অর্জনে ছাত্রছাত্রীদের নিয়ে ছুটির দিনে চলছে গ্রাম থেকে গ্রামান্তরে। মুন্সীগঞ্জের মানুষকে শেখাচ্ছে স্মার্ট নাগরিক হওয়ার মন্ত্র। তথ্যের প্রবাহ সহজ করছে, দূর করছে ডিজিটাল ডিভাইসের ভীতি, জানাচ্ছে নিরাপত্তার সঙ্গে ডিজিটাল প্রযুক্তি ব্যবহারের উপায়।

শনিবার ছুটির দিনের সকালে দেখা যায়, একদল শিক্ষার্থী সাইকেল চালিয়ে ল্যাপটপ আর মডেম নিয়ে ছুটছে মাঠে। তাদের গন্তব্য ছিল মুন্সিগঞ্জ সদর উপজেলার কাটাখালী এলাকা ফসলের মাঠ। সেখানে তারা কৃষকের ফসলি জমির আলু, ভুট্টা, কুমড়া, শসা ও শাক সবজির চাষাবাদ পরিদর্শন করেন। পরবর্তীতে কৃষকদের সঙ্গে সরকারের কৃষি তথ্য সার্ভিসের মাধ্যমে ফসল চাষে সমস্যা, সমাধান কিভাবে পাওয়া যাবে তা অবহিত করেন। কীভাবে ছবি তুলে গুগল লেন্সের মাধ্যমে রোগ শনাক্ত করা যায়। কিভাবে মুহূর্তে সমাধানও পাওয়া যায় তা কৃষকদের হাতে কলমে অবহিত করেন তারা।

শিক্ষার্থীদের এ দলটি মুন্সিগঞ্জের স্মার্ট ব্রিগেড হিসেবে পরিচিত। কয়েকটি মাধ্যমিক বিদ্যালয়ের অর্ধশতাধিক শিক্ষার্থীকে নিয়ে মুন্সিগঞ্জ জেলা প্রশাসক মো. আবুজাফর রিপন এ দল গড়ে তুলেছেন। যারা ছুটির দিনগুলোতে ছোট ছোট দলে বিভক্ত হয়ে ফসলে মাঠে, কৃষকের বাড়ির উঠানে, স্কুল মাঠে গিয়ে কৃষক ও সাধারণ মানুষকে বিভিন্ন ধরনের তথ্য দিয়ে সহযোগিতা করবে।

এই কার্যক্রমের অংশ হিসেবে ২৩ মার্চ মুন্সিগঞ্জ জেলার পাঁচটি উপজেলার মধ্যে গজারিয়া উপজেলার গজারিয়া সরকারি পাইলট উচ্চ বিদ্যালয়, লৌহজং উপজেলার বেজগাঁও ইউনিয়নের ভোগদিয়া ডাক্তার বাড়ি, সিরাজদিখান উপজেলার কুসুমপুর হেলথ কমপ্লেক্স, শ্রীনগর উপজেলার আরধীপাড়া দিঘির পশ্চিম পাড় ও টঙ্গীবাড়ি উপজেলার পাইকাপাড়া ইউনিয়ন উচ্চ বিদ্যালয়ে স্মার্ট ব্রিগেডের কার্যক্রম একযোগে শুভ উদ্বোধন করা হয়।

শনিবার বেলা সাড়ে ১১টার দিকে টঙ্গীবাড়ি উপজেলার পাইকপপাড়া ইউনিয়ন উচ্চ বিদ্যালয় প্রাঙ্গণে এ কার্যক্রমের উদ্বোধন করেন জেলা প্রশাসক মো. আবুজাফর রিপন। ফলে জেলার টঙ্গিবাড়ি উপজেলার প্রান্তিক জনগোষ্ঠী এর সুফল পাবে বলে ধারণা করা হচ্ছে।  নতুন এই উদ্যোগে স্বস্তি প্রকাশ করেছেন কৃষক, দিনমজুর, শ্রমিকসহ সর্বস্তরের মানুষ। এ সময় স্মার্ট সিটিজেন, স্মার্ট সোসাইটি, স্মার্ট ইকোনমি ও স্মার্ট গভর্নমেন্ট এই চার পিলারে কীভাবে গড়ে উঠবে স্মার্ট বাংলাদেশ সে সমন্ধেও মানুষকে বুঝান ওইসব শিক্ষার্থীরা।

এ দিন স্মার্ট ব্রিগেডের আরেক দল কৃষকদের শেখায়, ভুল করে জমিতে পানি বেশি দিয়ে দিলে কীভাবে ফসল রক্ষা করতে হবে। অতি খরার সময় আর্দ্রতা কিভাবে ধরে রাখতে হয়। কোন সময় কোন সার কি হারে প্রয়োগ করলে ফসল ভালো থাকবে।

একদল ছেলেমেয়ের ছুটে চলা, ল্যাপটপ, মডেম হাতে কৃষকদের সঙ্গে কথা বলা। ছেলেমেয়েদের এ কর্মকাণ্ডে গ্রামের মানুষ অবাক!

আবুল হাসেম নামে এক কৃষক বলেন, এত অল্প বয়সে ছেলেমেয়েরা ল্যাপটপ চালাচ্ছিল। ল্যাপটপের বিভিন্ন জায়গায় ঘুরে ঘুরে আমাদের কৃষি বিষয়ে বিভিন্ন তথ্য দিচ্ছিল। এমন কার্যক্রম সব এলাকায় চলমান থাকলে ওই এলাকার ছেলেমেয়েরা ভবিষ্যতে বড় মানুষ হবে। কৃষকরাও উপকৃত হবে।

এদিন ল্যাপটপ আর ইন্টারনেট সংযোগ নিয়ে স্থানীয় লোকজনকে নিয়ে উঠান বৈঠক করছে ব্রিগেডের অপর একটি অংশ। তারা জানায় স্মার্ট বাংলাদেশ কি, স্মার্ট ফোনে কি কি করা যায়, কিভাবে সাইবার হুমকি বা হ্যাকিং থেকে নিরাপদ থাকা যায়। আর এটিই স্মার্ট বাংলাদেশের উদ্দেশ্য, সেটি বাস্তবায়ন করা শুরু হয়েছে।

আরেকটি অংশ জানায় কীভাবে বিদেশে যাওয়ার আগে নিয়মকানুন মেনে আবেদন করতে হয়। এজেন্সির তথ্য ভ্যারিফাই করা যায়। অনলাইনে কীভাবে পুলিশ ক্লিয়ারেন্স এর আবেদন করা যায়। যে দেশে যাবে সেখানে আসলেই কি কি কাজ করা যায়, তার সত্যতা যাচাই করা যায়। এ ছাড়াও কীভাবে ফ্রিল্যান্সিং করে নিজের পরিবারের পাশে থেকেই মাস শেষে সম্মানজনক জীবিকা অর্জন করা যায়। কীভাবে আইইএলটিএস পরীক্ষার মাধ্যমে দক্ষ জনশক্তি হয়ে বিদেশে গিয়ে ভালো আয়ের রাস্তা তৈরি করা যায়। এসব বিষয়ে সাধারণ মানুষসহ প্রান্তিক কৃষকদের অবহিত করে থাকে বলে জানালেন এক শিক্ষার্থী।

মুন্সিগঞ্জ জেলা প্রশাসক মো. আবুজাফর রিপন বলেন, জেলা প্রশাসন কর্তৃক বিদ্যালয়ের শিক্ষার্থীদের নিয়ে স্মার্ট বাংলাদেশ ব্রিগেড (এসবিবি) গড়ে তোলা হয়েছে। এই ব্রিগেড সদস্যরা গ্রামে গ্রামে গিয়ে প্রান্তিক পর্যায়ের মানুষের কাছে স্মার্ট বাংলাদেশের মৌলিক ধারণা দেবে। মুন্সিগঞ্জের মানুষকে স্মার্ট নাগরিদের হওয়ার মন্ত্র শেখাচ্ছে। তথ্যের প্রবাহ সহজ করছে। দূর করছে ডিজিটাল ডিভাইসের ভীত। জানাচ্ছে নিরাপত্তার সঙ্গে ডিজিটাল প্রযুক্তি ব্যবহারের উপায়। আমারে এই উদ্যোগের মাধ্যমে প্রধানমন্ত্রী ঘোষিত স্মার্ট বাংলাদেশ- ২০৪১ এর অন্তর্ভুক্তি নিশ্চিত হবে বলে আশা করা হচ্ছে।

উল্লেখ্য সিরাজদিখান উপজেলা স্বাস্থ্য কমপ্লেক্সে আগত সেবাপ্রার্থীদের সঙ্গে স্মার্ট বাংলাদেশের স্মার্ট হেলথ সার্ভিস, স্মার্ট বাংলাদেশের স্মার্ট নাগরিকদের স্বাস্থ্য সচেতনতা ও পুষ্টি সংক্রান্ত বিভিন্ন তথ্য বিভিন্ন বিষয়ে তথ্য প্রদান করেন। এদিকে লৌহজং উপজেলায় বিশেষ উঠান বৈঠকে প্রবাসীদের নিয়ে সরকারের ডিজিটাল সেবা, স্মার্ট রেমিটেন্স, আইইএলটিএস সহ বিভিন্ন পরীক্ষার মাধ্যমে বিদেশে পড়াশোনা ও  বসবাস নিয়ে তথ্য প্রদান করেন। 

গজারিয়ার উঠান বৈঠকে স্মার্ট অর্থনীতি, স্মার্ট কৃষি, কৃষি সহায়ক তথ্য কিভাবে পোর্টালের মাধ্যমে পাওয়া যায়, স্মার্ট অ্যাগ্রো ও প্রাণিসম্পদ খামার ব্যবস্থাপনা নিয়ে আলোচনা করেন। শ্রীনগরে উঠান বৈঠকে সরকারের ডিজিটাল সার্ভিস, কৃষি বাতায়ন, ফসলের রোগ নির্ণয়, নির্যাতনের শিকার নারীসহ অন্যান্য জরুরি বিষয়ে সরকারি বিভিন্ন হেল্পলাইনসহ অনলাইনে ভূমি উন্নয়ন কর ও ই-মিউটেশন সম্পর্কে অবহিত করেন। এদিকে টঙ্গীবাড়ি উঠান বৈঠকে স্মার্ট বাংলাদেশ বিনির্মাণে বিভিন্ন তথ্য, ফ্রিল্যান্সিং, ডিজিটাল প্রযুক্তি কিভাবে ফলন বৃদ্ধিতে সহায়ক, কিভাবে অনলাইনে তথ্য বের করা যায় এ সম্পর্কে স্থানীয় জনসাধারণকে ব্রিফ করেন স্মার্ট ব্রিগেডের সদস্যরা।</description><guid isPermaLink="false">https://www.kalbela.com/country-news/75603</guid><pubDate>Sun, 24 Mar 2024 12:16:04 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75603_1711258030.webp"/></item><item><title>সড়কের পাশে মরা গাছ, দুর্ঘটনার শঙ্কা</title><link>https://www.kalbela.com/country-news/75599</link><description>রাঙামাটির কাপ্তাই উপজেলার বড়ইছড়ি সদরে সড়কের পাশে দাঁড়িয়ে আছে কয়েকটি মরা গাছ। এসবের ছোট ছোট ডালপালা ঝড়বৃষ্টিতে ভেঙে পড়ছে। হঠাৎ পুরো গাছ পড়ে দুর্ঘটনার শঙ্কা দেখা দিয়েছে।

স্থানীয়রা বলছেন, দ্রুত গাছগুলো অপসারণ না করা হলে যে কোনো সময় ঝোড়ো হাওয়া বা ভারি বৃষ্টিতে তা ভেঙে পড়তে পারে। এতে যানবাহনসহ পথচারীদের প্রাণহানির মতো দুর্ঘটনা ঘটতে পারে। 

সড়কটিতে সরেজমিনে দেখা যায়, উপজেলার বড়ইছড়ি সদর এলাকার কর্ণফুলী কলেজের যাত্রীছাউনির পাশের সড়কে একটি গাছ মরে গেছে। এটি শুকিয়ে এর ছাল খসে পড়ছে। যেকোনো সময় ঝোড়ো বাতাসে গাছটির ডাল ভেঙে গিয়ে দুর্ঘটনা ঘটতে পারে।

কাপ্তাই সড়কের বিভিন্ন অংশে এ ধরনের আরও কিছু গাছ দেখা গেছে। গাছগুলো চিহ্নিত করে দ্রুত ব্যবস্থা নিতে অনুরোধ জানিয়েছেন সড়কটিতে চলাচলকারী পথচারী ও গাড়িচালকরা।

সড়কটিতে চলাচলকারী গাড়িচালক মো. ওসমান মিয়া, রহমান আলী, সুনীল দাশসহ একাধিক চালক জানান, সড়কের বেশ কয়েকটি গাছ মরে গিয়ে যেভাবে দাঁড়িয়ে আছে যেকোনো সময় ঝোড়ো বাতাসে ভেঙে পড়ে দুর্ঘটনা ঘটবে। যখন ঝড়, বৃষ্টি শুরু হয় তখন অনেকটা আতঙ্ক নিয়ে সড়কটিতে গাড়ি চালাতে হয়। এর আগেও বেশ কয়েক বার এই সড়কে গাছ ভেঙে পড়ে যানবাহন চলাচল বন্ধ হয়ে গেছে। কয়েকটি দুর্ঘটনাও ঘটেছিল।

স্থানীয় বাসিন্দা সুমন চৌধুরী, নিশান বড়ুয়াসহ একাধিক ব্যক্তি জানান, গুরুত্বপূর্ণ এই সড়কে প্রতিদিন অনেক মানুষ কাপ্তাই উপজেলা পরিষদ, উপজেলা স্বাস্থ্য কমপ্লেক্সে সেবা নিতে যাওয়াসহ বড়ইছড়ি বাজারে যাতায়াত করেন। স্কুলপড়ুয়া শিক্ষার্থীরাও যাতায়াত করে এই রাস্তা দিয়ে। তাদের ঝুঁকি নিয়ে চলাচল করতে হচ্ছে। অতি দ্রুত রাস্তার পাশের মরা গাছগুলো অপসারণ করা হোক। তা না হলে যেকোনো সময় ঘটতে পারে বড় ধরনের দুর্ঘটনা। আসন্ন বর্ষার আগে মরা গাছগুলো অপসারণে আমরা বন বিভাগসহ স্থানীয় প্রশাসনের প্রতি অনুরোধ জানাই। 

এ বিষয়ে বন বিভাগের কাপ্তাই রেঞ্জ কর্মকর্তা আবু সুফিয়ান জানান, ঝুঁকিপূর্ণ গাছগুলো চিহ্নিত করে ঊর্ধ্বতন কর্তৃপক্ষকে জানানো হবে। পরবর্তীতে অনুমতি পেলে সড়কের পাশে ঝুঁকিপূর্ণ গাছের ডাল অপসারণ করা হবে।

কাপ্তাই উপজেলা নির্বাহী অফিসার মো. মহিউদ্দীন বলেন, ‘সড়কের পাশে ঝুঁকিপূর্ণ গাছগুলো চিহ্নিত করে এ বিষয়ে ব্যবস্থা গ্রহণ করা হবে।’</description><guid isPermaLink="false">https://www.kalbela.com/country-news/75599</guid><pubDate>Sun, 24 Mar 2024 11:50:30 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75599_1711254996.webp"/></item><item><title>কুমিল্লার গোমতীর চরে আলু তোলার ধুম</title><link>https://www.kalbela.com/country-news/75596</link><description>কুমিল্লার ব্রাহ্মণপাড়ায় গোমতী নদীর চর ও আশপাশের পতিত জমিতে আলু তোলার ধুম পড়েছে। কিষান-কিষানিরা এখন আলু তুলতে ব্যস্ত সময় পার করছেন। আলু বীজ বপণের শুরুর দিকে আবহাওয়া অনুকূলে না থাকলেও এ বছর আলুর ফলন ভালো হওয়ায় খুশি তারা। তবে ন্যায্য দাম পাবে কি না এ নিয়ে শঙ্কায় তারা। এদিকে ব্যাপারীরাও দাঁড়িপাল্লা ও বস্তা নিয়ে ঘোরাঘুরি করছেন ক্ষেত থেকেই আলু কিনতে। দরদামে বনে গেলেই তারা কৃষকদের কাছ থেকে সংগ্রহ করবেন নতুন আলু।
 
উপজলা কৃষি অফিসের তথ্যমতে, গত মৌসুমে এই উপজেলায় ১০৫ হেক্টর জমিতে আলু চাষ হয়েছিল। এবার গত বছরের লক্ষ্যমাত্রার চেয়ে বেশি ১১৫ হেক্টর জমিতে আলুর লক্ষ্যমাত্রা ধরা হয়েছিল। তবে এ বছর আলু চাষ লক্ষ্যমাত্রার চেয়ে বেশি হয়েছে। উপজেলার বিভিন্ন ইউনিয়নে আলু চাষ হলেও মালাপাড়া ইউনিয়নের গোমতী নদীর চর ও এর আশপাশের পতিত জমিতে সবচেয়ে বেশি আলু আবাদ করা হয়েছে। 

সরেজমিনে দেখা গেছে, উপজলার মালাপাড়া ইউনিয়নের গোমতী নদীসংলগ্ন পতিত জমি ও চরে কিষান-কিষানিরা জমি থেকে আলু তুলতে ব্যস্ত সময় পার করছেন। আলু তুলে জমির এক জায়গায় এসব আলু জমা করছেন। আলুর ভালো ফলনে খুশি তারা। এ সময় তাদের কথা বলার ফুরসত নেই যেন। 

তারা জানান, এ বছর তারা বিভিন্ন জাতের উচ্চফলনশীল আলু চাষ করেছেন। বৃষ্টি শুরু হওয়ার আগেই আলু সংগ্রহ করতে পরিবারের সবাই মিলে ব্যস্ত সময় পার করছেন। এদিকে বস্তা ও দাঁড়িপাল্লা নিয়ে জমি জমি ঘুরছেন পাইকাররাও।

কথা হয় গোমতী নদীর পাড় সংলগ্ন মনোহরপুর এলাকার আলুচাষি মহসিন সরকারের সঙ্গে। তিনি কালবেলাকে বলেন, এ বছর আমি গোমতীর চর ও এর পাশের মোট ৪৩ শতক জমিতে ডায়মন্ড জাতের আলুর আবাদ করেছি। এ বছর আলুর ফলন ভালো হয়েছে। জমি থেকে আলু তোলার কাজে শ্রমিক লাগিয়েছি, আমি নিজেও তাদের সঙ্গে কাজ করছি। আলু তাড়াতাড়ি না তুললে যদি বৃষ্টি হয় তাহলে শ্রম আরও বেড়ে যাবে। তবে আলুর ফলন ভালো হলেও কাঙ্ক্ষিত দাম পাব কি না তা নিয়ে সংশয় রয়েছে। আমাদের মতো কৃষকরা সবসময়ই ন্যায্য দাম থেকে বঞ্চিত হই।

একই এলাকার আরেক আলুচাষি মুরাদ হোসেন কালবেলাকে বলেন, 'আলু বীজ বপনের শুরুতে আবহাওয়া অনুকূলে ছিল না। তবু এ বছর আলুর ফলন তুলনামূলক ভালো হয়েছে। এখন আমরা জমিতে উৎপাদিত আলু ঘরে তুলতে পরিবারের সবাই সম্মিলিতভাবে কাজ করছি। এসব আলু এখনই বিক্রি করব না। পাইকারি বাজারে আলুর দাম আরও বাড়লে তারপর বিক্রি করব।'

মালাপাড়া এলাকার আলু চাষি গিয়াসউদ্দিন কালবেলাকে বলেন, আলু সংগ্রহে এখন আমরা জমিতে ব্যস্ত সময় পার করছি। এবার আলুর ফলন ভালো হয়েছে। আলু চাষে যা ব্যয় হয়েছে যদি সঠিক দাম পাই তবে লাভবান হব। ক্ষেত থেকে যারা আলু বিক্রি করছেন তারা দাম কিছুটা ভালো পাচ্ছেন। আবার অনেকেই এখন বিক্রি না করে এসব আলু ঘরে তুলে দাম আরও বাড়লে তারপর বিক্রি করেন, এতে অবশ্য অনেক সময় লোকসানও গুনতে হয়।

উপজেলা কৃষি কর্মকর্তা কৃষিবিদ মো. মাসুদ রানা কালবেলাকে বলেন, এই উপজেলায় চলতি মৌসুমে ১২০ হেক্টর জমিতে বিভিন্ন জাতের আলুর চাষ হয়েছে। আলু গাছে এ বছর রোগবালাই কম হওয়ায় ফলন ভালো হয়েছে। অনেক জমিতে কৃষক ইতিমধ্যে আলু তুলতে শুরু করে দিয়েছেন। আশা করছি কৃষকরা আলুর আশানুরূপ মূল্য পাবে।</description><guid isPermaLink="false">https://www.kalbela.com/country-news/75596</guid><pubDate>Sun, 24 Mar 2024 11:12:30 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75596_1711253792.webp"/></item><item><title>ঈদ উপলক্ষে পোশাক তৈরিতে ব্যস্ত দর্জিরা</title><link>https://www.kalbela.com/country-news/75595</link><description>ঈদ মানে আনন্দ। ঈদ মানেই খুশি। আর এ আনন্দ ও খুশি কয়েকগুণ বাড়িয়ে দেয় নতুন পোশাক। তাই তো ঈদের সময় যতই ঘনিয়ে আসে, মার্কেটের পাশাপাশি মানুষের আনাগোনা বাড়তে থাকে দর্জিদের দুয়ারেও। এবারের ঈদুল ফিতর ঘিরেও এর ব্যতয় ঘটেনি। আর এই ঈদকে সামনে রেখে নতুন নতুন পোশাক তৈরিতে ব্যস্ত সময় পার করছেন নেত্রকোনার কেন্দুয়া উপজেলার দর্জি কারিগররা। রোজার আগে থেকেই অর্ডার নেওয়া হচ্ছে। আরও কিছুদিন অর্ডার নেওয়া যাবে বলে জানিয়েছেন উপজেলার টেইলার্স মালিকরা।

ঈদকে সামনে রেখে এখন সেলাই মেশিনের শব্দে মুখর দর্জির দোকানগুলো। বাহারি নকশার কাপড় বানাতে সেখানে ভিড় করছেন অনেকেই। উপজেলার দর্জি কারিগরদের দম ফেলার ফুসরত নেই এখন। অবশ্য ব্যস্ততা শুরু হয়েছে রোজার আগে থেকেই।

সরেজমিনে শনিবার (২৩ মার্চ) বিকেলে উপজেলার বিভিন্ন ইউনিয়ন পর্যায়ের গ্রাম-গঞ্জের হাট-বাজারের দর্জি দোকানগুলো ঘুরে দেখা গেছে, ছোটবড় প্রতিটি দোকানেই সেলাই কাজের প্রচুর অর্ডার পাচ্ছেন কারিগররা। প্রত্যেক কারিগর দিনে তৈরি করছে প্রকার ভেদে ৬ থেকে ৮টি অর্ডার করা পোশাক। সামনে ঈদ তাই রুজি-রোজগারের একমাত্র সম্বলটি যেন একমুহূর্তের জন্যও বন্ধ রাখার সুযোগ নেই। নতুন করে অর্ডার এখনো চলছে বলে জানা গেছে। চাহিদামতো নতুন পোশাক পেয়ে খুশি ক্রেতারাও। পছন্দমতো পোশাক বানাতে ক্রেতারা ছুটছেন টেইলার্সগুলোতে।

কেন্দুয়া বাজারের টেইলার্স সুজন ও খোকনসহ কয়েকজন মালিক বলছেন, পছন্দের পোশাকের জন্য রেডিমেড থ্রিপিস ও থানকাপড় কিনে ক্রেতারা পাড়ি জমাচ্ছেন দর্জি দোকানগুলোতে। ক্রেতাদের পছন্দ মতো পোশাক বানাতে দিনরাত দোকান খোলা রেখে কাজ করছেন দর্জিরাও। আবার কোনো কোনো টেইলার্স কাজের চাপ সামলাতে মৌসুমি কারিগর এনেছেন বিভিন্ন এলাকা থেকে।

সরেজমিনে দেখা গেছে, উপজেলার কেন্দুয়া বাজার, সান্দিকোনা বাজার,নওপাড়া বাজার, রামপুর বাজার ও চিরাং বাজারে বিভিন্ন টেইলার্সের কারিগরদের এক মুহূর্তের জন্য অবসর নেই। এ ছাড়া পাড়া-মহল্লার টেইলার্সও চলছে সমান তালে। দিনরাত নতুন নতুন পোশাক বানাচ্ছেন তারা।

উপজেলার কেন্দুয়া বাজারের খোকন টেইলার্সের মালিক খোকন দাস বলেন, ঈদকে সামনে রেখে তাদের ব্যস্ততা খুব বেড়েছে। শবেবরাতের পর থেকে ক্রেতারা ঈদের পোশাকের অর্ডার দিচ্ছেন। ১৫ রমজানের পর তাদের পক্ষে আর অর্ডার নেওয়া সম্ভব হবে না। ঈদকে সামনে রেখে প্রতি বছরই টেইলার্স মালিকরা নতুন কারিগর নিয়োগ দিয়ে থাকেন। এ বছরও তার ব্যতিক্রম হয়নি। ইতোমধ্যে অধিকাংশ টেইলার্সই নতুন কারিগর নিয়োগ দিয়েছেন

উপজেলার কেন্দুয়া বাজারের টেইলার্স মালিক সুজন রায় বলেন, ছেলেদের প্যান্ট-শার্টের অর্ডার টেইলার্সগুলো এখনো নিচ্ছে। মেয়েদের জামা বানানোর মজুরি নেওয়া হচ্ছে। বিশেষ করে সিল্ক জর্জেট, কাতান, লেলিন, বেনারসি কাপড়ের মজুরি কিছুটা বেশি। এক সেট থ্রিপিস বানাতে মজুরি লাগছে ২৫০ থেকে ৪৫০ টাকা পর্যন্ত। শার্ট বানাতে মজুরি লাগছে ২০০-৩০০ টাকা, প্যান্ট বানাতে মজুরি লাগছে ৪০০-৫০০ টাকা। বিভিন্ন মার্কেট ও স্থান ভেদে এসব মজুরি নির্ধারণ করা হয়েছে।

বাজারে নতুন পোশাক অর্ডার দিতে টেইলার্সের কাছে আসা পলি আক্তারসহ কয়েকজন ক্রেতা বলেন, আর কিছুদিন পর আমাদের ধর্মীয় উৎসব ঈদুল ফিতর। ছেলেমেয়েদের নতুন পোশাকের অর্ডার দিতে বাজারে আসছি। কিন্তু পোশাকের মজুরির যে দাম আমরা তাতে হিমশিম খাচ্ছি। আমরা যারা নিম্নআয়ের মানুষ আছি তাদের জন্য খুবই সমস্যা। পোশাকের দাম ও মজুরির দাম বাড়লেও আমাদের তো আর আয় বাড়েনি।</description><guid isPermaLink="false">https://www.kalbela.com/country-news/75595</guid><pubDate>Sun, 24 Mar 2024 11:06:06 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75595_1711253337.webp"/></item><item><title>ট্রাকের চাকায় পিষ্ট হয়ে পুলিশ কনস্টেবলের মৃত্যু</title><link>https://www.kalbela.com/country-news/75589</link><description>দিনাজপুরের পার্বতীপুরে ট্রাকের চাকায় পিষ্ট হয়ে রিদয় রায় নামে এক পুলিশ সদস্য নিহত হয়েছেন। শনিবার (২৩ মার্চ) রাত ১১টার দিকে পার্বতীপুর-ফুলবাড়ী মহাসড়কে এ ঘটনা ঘটে।

জানা গেছে, রিদয় রায় দিনাজপুর পুলিশ লাইন্সে কনস্টেবল পদে কর্মরত ছিলেন। তিনি কানে হেডফোন লাগিয়ে মোটরসাইকেল চালিয়ে ফুলবাড়ী থেকে পার্বতীপুরে যাচ্ছিলেন। পার্বতীপুর-ফুলবাড়ী মহাসড়কের চান্দাপাড়া এলাকায় পৌঁছলে ট্রাকটি তাকে ধাক্কা দেয়।

এ সময় রিদয় মোটরসাইকেল থেকে ছিটকে ট্রাকের চাকায় পিষ্ট হন। পরে পার্বতীপুর মডেল থানা-পুলিশ লাশ উদ্ধার করে থানায় নিয়ে আসে।

এ ঘটনায় রাস্তার উভয় পাশে প্রায় তিন শতাধিক যানবাহন আটকা পড়ে। প্রায় দুই ঘণ্টা পর ওই পথে যান চলাচল স্বাভাবিক হয়।

পার্বতীপুর মডেল থানার ভারপ্রাপ্ত কর্মকর্তা (ওসি) চিত্ত রঞ্জন রায় বলেন, লাশ উদ্ধার করা হয়েছে। ঊর্ধ্বতন কর্তৃপক্ষের নির্দেশে পরবর্তী ব্যবস্থা নেওয়া হচ্ছে।</description><guid isPermaLink="false">https://www.kalbela.com/country-news/75589</guid><pubDate>Sun, 24 Mar 2024 09:38:55 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75589_1711251070.webp"/></item><item><title>এমসি কলেজসহ সিলেটে ছাত্রলীগের ৪ শাখার কমিটি ঘোষণা</title><link>https://www.kalbela.com/country-news/75587</link><description>সিলেটে ছাত্রলীগের চারটি ইউনিটের কমিটি ঘোষণা করা হয়েছে। ছাত্রলীগ সিলেট জেলা ও মহানগর শাখা থেকে কমিটিগুলো গঠন করা হয়। ইউনিটগুলো হলো- সরকারি মুরারি চাঁদ (এমসি) কলেজ সিলেট, সিলেট সরকারি কলেজ, সিলেট সদর উপজেলা ও দক্ষিণ সুরমা উপজেলা ছাত্রলীগ।

শুক্রবার (২২ মার্চ) রাতে সিলেট মহানগর ছাত্রলীগের সভাপতি কিশওয়ার জাহান সৌরভ ও সাধারণ সম্পাদক নাঈম আহমদ এবং জেলা ছাত্রলীগের সভাপতি নাজমুল ইসলাম ও সাধারণ সম্পাদক রাহেল সিরাজ পৃথক বিজ্ঞপ্তিতে চার ইউনিটের কমিটির অনুমোদন দেন। নেতারা কমিটি গঠনের বিষয়টি কালবেলাকে নিশ্চিত করেছেন।

নতুন কমিটির দায়িত্বশীলরা হলেন- সিলেট সরকারি কলেজ ছাত্রলীগের সভাপতি রুহেল আহমদ ও সাধারণ সম্পাদক ইমতিয়াজ আহমদ শোভন, মুরারি চাঁদ কলেজ সিলেটের (এমসি) সভাপতি দিলোয়ার হোসেন রাহী ও সাধারণ সম্পাদক হাবিবুল ইসলাম হাবিব।

সিলেট সদর উপজেলা ছাত্রলীগের সভাপতি সৈয়দ রবিউল হাসান শেরওয়ান, সাধারণ সম্পাদক দেবাশিষ গোয়ালা দেব, দক্ষিণ সুরমা উপজেলা ছাত্রলীগের সভাপতি নোমান আহমদ লাকি ও সাধারণ সম্পাদক মো.জয়নাল আবেদীন ইমন।

১১০ সদস্যের এমসি কলেজ ছাত্রলীগের কমিটিতে ৩৬ জন সহসভাপতি, ১০ জন যুগ্ম সাধারণ সম্পাদক এবং ৯ জন সাংগঠনিক সম্পাদক রয়েছেন।

৮১ সদস্যের সিলেট সরকারি কলেজ ছাত্রলীগের কমিটিতে ২৫ জন সহসভাপতি, ৯ জন যুগ্ম সাধারণ সম্পাদক ও ৯ জন সাংগঠনিক সম্পাদক রয়েছেন।

১১৯ সদস্যের সিলেট সদর উপজেলা ছাত্রলীগের কমিটিতে ৩৮ জন সহসভাপতি, ৯ জন যুগ্ম সাধারণ সম্পাদক ও ৯ জন সাংগঠনিক সম্পাদক রয়েছেন।

অপরদিকে ১২১ সদস্যের দক্ষিণ সুরমা উপজেলা ছাত্রলীগের কমিটিতে ৪১ জন সহসভাপতি, ৯ জন যুগ্ম সাধারণ সম্পাদক ও ৯ জন সাংগঠনিক সম্পাদক রয়েছেন।</description><guid isPermaLink="false">https://www.kalbela.com/country-news/75587</guid><pubDate>Sun, 24 Mar 2024 09:15:35 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75587_1711249717.webp"/></item><item><title>গাউছিয়া কাঁচাবাজারে আগুন : তদন্ত কমিটি গঠন</title><link>https://www.kalbela.com/country-news/75585</link><description>নারায়ণগঞ্জের রূপগঞ্জে গাউছিয়া কাঁচাবাজার ও টিন মার্কেটে আগুন লাগার ঘটনায় ফায়ার সার্ভিসের ১০ সদসের কমিটি গঠন করেছে। রোববার (২৪ মার্চ) সকাল ৭টায় ফায়ার সার্ভিসের ইন্সিডেন্ট কমান্ডার ও ঢাকা বিভাগের উপপরিচালক ছালেহ উদ্দিন  সংবাদ সম্মেলনে বিষয়টি জানান। 

এর আগে রোববার রাত পৌনে ৩টার দিকে কাঁচাবাজার ও টিন মার্কেটে আগুন লাগে। পরে ফায়ার সার্ভিসের কাঞ্চন, আড়াইহাজার, ডেমরা ও পূর্বাচলের ১০ ইউনিটের প্রায় ৩ ঘণ্টাব্যাপী চেষ্টায় আগুন নিয়ন্ত্রণে আসে।

এ সময় ওই মার্কটের প্রায় শতাধিক দোকানের মালামাল পুড়ে যায়। 

প্রত্যক্ষদর্শী ও স্থানীয়রা জানান, গাউছিয়া কাঁচাবাজারের একটি দোকানে হঠাৎ আগুন জ্বলতে দেখেন তারা। পরে আগুনের লেলিহান শিখা পুরো কাঁচাবাজার ও  টিন মার্কেটে ছড়িয়ে পড়ে।

আগুন লাগার খবর পেয়ে মার্কেটের সামনের দিকের কিছু দোকানের মালামাল বের করতে পারলেও ভেতরে থাকা সব দোকান পুড়ে গেছে। 

মার্কেটের ব্যবসায়ী পারভেজ মিয়া জানান, তিনি দীর্ঘদিন ধরে এখানকার একটি দোকান ভাড়া নিয়ে কাউন্টার বসিয়ে দেশের বিভিন্ন জেলার বাসের টিকিট বিক্রি করেন। রাত পৌনে ৩ টার দিকে আগুনের খবর পেয়ে ঘটনাস্থলে আসেন।

ফায়ার সার্ভিসের ইন্সিডেন্ট কমান্ডার ও ঢাকা বিভাগের উপপরিচালক ছালেহ উদ্দিন বলেন, খবর পেয়ে আমাদের কাঞ্চন, আড়াইহাজার, ডেমরা ও পূর্বাচলের ১০টি ইউনিটের ৩ ঘণ্টাব্যাপী চেষ্টায় আগুন নিয়ন্ত্রণে আনে। এখন পর্যন্ত কোনো হতাহতের খবর পাওয়া যায়নি। আগুনের সূত্রপাত কীভাবে হয়েছে, এসব বিষয় খতিয়ে দেখতে আমাদের ১০ সদস্যের একটি কমিটি গঠন করা হয়েছে। ঘটনার তদন্ত করে বিস্তারিত বলা যাবে।</description><guid isPermaLink="false">https://www.kalbela.com/country-news/75585</guid><pubDate>Sun, 24 Mar 2024 09:01:58 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75585_1711248561.webp"/></item><item><title>রূপগঞ্জের গাউছিয়া কাঁচাবাজারের আগুন নিয়ন্ত্রণে</title><link>https://www.kalbela.com/country-news/75577</link><description>নারায়ণগঞ্জের রূপগঞ্জে গাউছিয়া কাঁচাবাজার ও টিনমার্কেটে লাগা আগুন নিয়ন্ত্রণে এসেছে। ফায়ার সার্ভিসের ১০টি ইউনিটের তিন ঘণ্টার চেষ্টায় আগুন নিয়ন্ত্রণে আনতে সক্ষম হয়। এতে প্রায় শতাধিক দোকান পুড়ে গেছে। 

রোববার (২৪ মার্চ) রাত পৌনে ৩টার দিকে ঢাকা সিলেট মহাসড়কের গোলাকান্দাইল এলাকার গাউছিয়া কাঁচাবাজার ও টিন মার্কেটে এ অগ্নিকাণ্ডের ঘটনা ঘটে।

পরে ফায়ার সার্ভিসের কাঞ্চন, আড়াইহাজার, ডেমরা ও পূর্বাচলের মোট ১০ ইউনিটের প্রায় ৩ ঘণ্টার চেষ্টায় আগুন নিয়ন্ত্রণে আসে।

প্রত্যক্ষদর্শী ও স্থানীয়রা জানান, রোববার রাতে গাউছিয়া কাঁচাবাজারের একটি দোকানে আগুন লেগে যায়। পরে আগুনের লেলিহান শিখা পুরো কাঁচাবাজার ও  টিন মার্কেটে ছড়িয়ে পড়ে। আগুন লাগার খবর পেয়ে মার্কেটের সামনের দিকের কিছু দোকানের মালামাল বের করতে পারলেও ভেতরে থাকা সব দোকান পুড়ে ছাই হয়ে গেছে।

ফায়ার সার্ভিসের ইন্সিডেন্ট কমান্ডার ঢাকা বিভাগের উপপরিচালক ছালেহ উদ্দিন জানান, খবর পেয়ে আমাদের ৪টি স্টেশনের ১০টি ইউনিটের ৩ ঘণ্টার চেষ্টায় আগুন নিয়ন্ত্রণে আসে। প্রাথমিকভাবে আগুনের সূত্রপাত জানা যায়নি।</description><guid isPermaLink="false">https://www.kalbela.com/country-news/75577</guid><pubDate>Sun, 24 Mar 2024 06:54:03 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image-75577-1711242825.webp"/></item><item><title>দুমকি উপজেলা ছাত্রলীগের কমিটি ঘোষণা</title><link>https://www.kalbela.com/country-news/75576</link><description>পটুয়াখালীর দুমকি উপজেলা ছাত্রলীগের নতুন কমিটি (আংশিক) ঘোষণা করা হয়েছে। আগামী ১ বছরের জন্য করা নতুন কমিটিতে শহীদুল আলমকে সভাপতি এবং রাকিবুল ইসলামকে সাধারণ সম্পাদক নির্বাচিত করা হয়।

শনিবার (২৩ মার্চ) দুপুরে পটুয়াখালী জেলা ছাত্রলীগের সভাপতি সাইফুল ইসলাম ও সাধারণ সম্পাদক তানভীর হাসান আরিফ ইসলাম সাক্ষরিত এক প্রেস বিজ্ঞপ্তিতে এ তথ্য জানানো হয়।

প্রেস বিজ্ঞপ্তিতে প্রকাশ পাওয়া নতুন কমিটিতে মাইনুল এইচ সাচ্চু মৃধা, এস এম প্রিন্স, রাসেল শরীফ, সবুজ উদ্মাদিন, মামুন মোল্লা,আরিফ মুন্সী, রাহাত তালুকদারকে সহ-সভাপতি, বায়েজিদ খান, সৈয়দ রাব্বি, ইমন হাওলাদার ও শফিউল আলম জিসানকে যুগ্ন সাধারন সম্পাদক, মোস্তফা, মশিউর রহমান,শাহীন ও শেখ সোহাগকে সাংগঠনিক সম্পাদক করা হয়েছে।

নতুন কমিটিকে অভিনন্দন জানিয়ে উপজেলা আওয়ামীলীগ, যুবলীগ, কৃষকলীগ ও ছাত্রলীগের পাঁচ শতাধিক নেতাকর্মীরা মিলে বিশাল আনন্দ মিছিল করেন এবং মিষ্টি বিতরণ করেন।</description><guid isPermaLink="false">https://www.kalbela.com/country-news/75576</guid><pubDate>Sun, 24 Mar 2024 06:28:23 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75576_1711240103.webp"/></item><item><title>৫ টাকা কেজিতে বেগুন বিক্রি, ক্ষোভে গাছ কাটলেন কৃষক</title><link>https://www.kalbela.com/country-news/75575</link><description>রমজানে বেগুন চাষ করে মাথায় হাত নরসিংদীর কৃষকদের। এবার বেগুনের ফলন ভালো হলেও আশানুরূপ দাম পাচ্ছেন না কৃষকরা। বিক্রির পর উৎপাদন খরচ উঠা তো দূরের কথা বেগুন নিয়ে বাজারে যাওয়া গাড়ি-ভাড়াও উঠছে না। এমতাবস্থায় দিশেহারা হয়ে পড়েছেন বেগুন চাষিরা। বেগুন বিক্রি করতে হচ্ছে ৮ থেকে ১০ টাকা কেজি দরে। কোথাও আবার ৫ টাকা কেজি দরেও বেগুন বিক্রি হচ্ছে।

শুক্রবার (২২ মার্চ) ও শনিবার (২৩ মার্চ) জেলার বিভিন্ন হাটবাজার ঘুরে দেখা গেছে, কৃষক মাঠ থেকে বেগুন নিয়ে বাজারে আসছে ঠিকই, কেউ বেগুনের দামও জিজ্ঞাসা করছেনা। তাছাড়া বাজারে এত বেগুন উঠেছে চাহিদার চেয়েও অনেক বেশি। বেগুন পাইকারী বিক্রি হচ্ছে ৫ টাকা কেজি এবং খুচরা ১০-১২ টাকা কেজি দরে। 

কয়েক বছরের মধ্যে এ বছর সবচেয়ে খারাপ সময় পার করছেন বেগুন চাষিরা। মানে ভালো, দেখতে সুন্দর বেগুন উৎপাদন করেও ন্যায্য দামের অর্ধেকও না পেয়ে দুশ্চিন্তার ভাঁজ এখানকার বেগুন চাষিদের কপালে। উৎপাদন ব্যয়, নিজের পরিশ্রম আর উত্তোলনের পারিশ্রমিক কোনো দিকেই পুষিয়ে উঠতে পারছেন না তারা। আর এ ক্ষোভে দুঃখে বেগুন চাষিরা জমিতে বেগুনসহ বেগুন গাছ কেটে ফেলে রেখেছেন।

চরসুবুদ্ধি বাজারের এক হোটেল মালিক আল আমিন খান জানান, সকালে বাজারে গিয়ে দেখি বেগুনের দাম অস্বাভাবিক কম। মাঝারি মানের এক বস্তা (৪০ কেজি) বেগুন কিনেছি ২৫০ টাকায়। 

রায়পুরা উপজেলার মেজেরকান্দী গ্রামের বেগুন চাষি সোহেল মাহমুদ জানান, এবছর বেগুনের চারা থেকে শুরু করে কিটনাশকসহ প্রতিটি জিনিসই ডাবল দামে কিনতে হয়েছে। এ বছর বেগুন বিক্রি করে কোনো লাভ হবে না। এখন জমিতে যে বেগুন আছে সস্তার কারণে সেগুলোতে কোনো কিটনাশক প্রয়োগ করছি না, যার কারণে গাছে বেগুনগুলো পোকা ধরেছে এবং গাছেই নষ্ট হচ্ছে। জমির যত্ন একেবারেই ছেড়ে দিয়েছি।

রায়পুরা উপজেলার বাঙ্গালীনগর গ্রামের আমেনা বেগম জানান, বেগুনের এমন দামে আমার ছেলে এখন কান্না করে, যে টাকা ধার নিয়ে বেগুন করেছে, লাভ হবে তো দূরের কথা, পুজিই উঠবে না। কেউ পাঁচ টাকাও বলে না। মনের দুঃখে আমাদের জমির সকল বেগুন গাছ কেটে ফেলেছি।</description><guid isPermaLink="false">https://www.kalbela.com/country-news/75575</guid><pubDate>Sun, 24 Mar 2024 06:14:05 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75575_1711239245.webp"/></item><item><title>নারায়ণগঞ্জের গাউছিয়া কাঁচাবাজারে ভয়াবহ অগ্নিকাণ্ড</title><link>https://www.kalbela.com/country-news/75573</link><description>নারায়ণগঞ্জের রূপগঞ্জের ভুলতা গাউছিয়া কাঁচা বাজারে ভয়াবহ অগ্নিকাণ্ডের ঘটনা ঘটেছে। আগুন নিয়ন্ত্রণে কাজ করছে ফায়ার সার্ভিসের ৪টি ষ্টেশনের ১০ ইউনিট।

রোববার (২৪ মার্চ) ভোর রাতে এ অগ্নিকাণ্ডে খবর পাওয়া যায়। এর আগে মধ্যরাতে এ অগ্নিকাণ্ডে ঘটনা ঘটে। 

নারায়ণগঞ্জ ফায়ার সার্ভিসের উপ সহকারী পরিচালক ফখরুদ্দিন জানান, খবর পেয়ে আমাদের কাঞ্চন, আড়াইহাজার, ডেমরা ও পূর্বাচল মোট ৪ টি ষ্টেশনের ১০টি ইউনিট আগুন নিয়ন্ত্রণে কাজ করছে। আগুনটি বেশ বড় এবং চারিদিকে ছড়িয়ে পড়েছে। 

তিনি জানান, প্রাথমিকভাবে আগুনের সূত্রপাত জানা যায়নি। আগুন নেভানোর পর আমরা বিস্তারিত জানাতে পারবো।</description><guid isPermaLink="false">https://www.kalbela.com/country-news/75573</guid><pubDate>Sun, 24 Mar 2024 05:32:30 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image-75573-1711237384.webp"/></item><item><title>ঢাকাস্থ কুমিল্লা সাংবাদিক ফোরামের ইফতার মাহফিল</title><link>https://www.kalbela.com/country-news/75572</link><description>ঢাকাস্থ কুুমিল্লা সাংবাদিক ফোরামের নতুন কমিটির পরিচিতি ও ইফতার মাহফিল অনুষ্ঠিত হয়েছে। সংগঠনের সভাপতি মো. সাজ্জাদ হোসেনের সভাপতিত্বে এবং সাধারণ সম্পাদক এম. মোশাররফ হোসাইনের পরিচালনায় অনুষ্ঠিত হয়।

শনিবার (২৩ মার্চ) রাজধানীর কাকরাইলে হোটেল রাজমনি ঈশা খাঁতে এ মাহফিলের আয়োজন করা হয়।

ইফতার পূর্ব আলোচনায় সাবেক রেলমন্ত্রী মুজিবুল হক মুজিব এমপি বলেন, কুমিল্লা সাংবাদিক ফোরাম সব শ্রেণি পেশার মানুষের মিলন মেলার স্থান। প্রত্যেকের সক্ষমতার জায়গা থেকে কুমিল্লা সাংবাদিক ফোরামকে আরও এগিয়ে নিতে হবে।

সংসদ সদস্য আবুল কালাম আজাদ বলেন, আমি বিশ্বাস করি আজকের এ অনুষ্ঠান একে অপরের সঙ্গে সৌহার্দপূর্ণ সম্পর্ক তৈরি করবে। কুমিল্লা সাংবাদিক ফোরাম আগামী দিনগুলোতে সারা দেশে সাংবাদিকতা অঙ্গণে নেতৃত্ব দিবে বলে আমি বিশ্বাস করি।

বরেণ্য শিক্ষাবিদ ও ওয়ার্ল্ড ইউনিভার্সিটির উপাচার্য অধ্যাপক আব্দুল মান্নান চৌধুরী বলেন, কুমিল্লা সামাজিক ও অর্থনৈতিকভাবে এগিয়ে থাকলেও শিক্ষাখাতে এর অগ্রগতি আশানুরূপ নয়। আমি আশা করবো কুমিল্লার গুণিজন শিক্ষাখাতে কুমিল্লাকে এগিয়ে নিতে গুরুত্বপূর্ণ ভূমিকা পালন করবেন।

বাংলাদেশ প্রতিদিনের সম্পাদক নঈম নিজাম বলেন, কুমিল্লা বিভাগ চাই। কিন্তু আমরা এটা এখনও একসঙ্গে বলতে পারিনা। কারণ আমাদের মধ্যে সেই ভ্রাতৃত্বের সম্পর্ক নেই। সবার সাথে ভ্রাতৃত্বের সম্পর্ক তৈরি করতে হবে। কুমিল্লা সাংবাদিক ফোরাম আমাদের একে অপরের সঙ্গে ভ্রাতৃত্বের সম্পর্ক তৈরি করতে এক অনন্য প্ল্যাটফর্ম হবে বলে আমি বিশ্বাস করি। কুমিল্লার মানুষ ও ঐতিহ্যকে তুলে ধরতে কাজ করবে এই ফোরামের নেতৃবৃন্দ।

একপর্যায়ে সম্প্রতি নির্বাচনের মাধ্যমে ২০২৪-২৬ সেশনের জন্য গঠিত হওয়া কুমিল্লা সাংবাদিক ফোরাম, ঢাকা’র নতুন নেতৃত্বকে পরিচয় করিয়ে দেন সংগঠনের প্রধান পৃষ্ঠপোষক ও বাংলাদেশ প্রতিদিনের সম্পাদক নঈম নিজাম।

সংগঠনের সভাপতি মো. সাজ্জাদ হোসেনের সভাপতিত্বে এবং সাধারণ সম্পাদক এম. মোশাররফ হোসাইনের পরিচালনায় উপস্থিত ছিলেন, সাবেক রেলপথ মন্ত্রী মো. মুজিবুল হক এমপি, কুমিল্লা-৪ আসনের সংসদ সদস্য মো. আবুল কালাম আজাদ, সংগঠনের প্রধান পৃষ্ঠপোষক ও বাংলাদেশ প্রতিদিনের সম্পাদক নঈম নিজাম।

এছাড়া উপস্থিত ছিলেন, ওয়ার্ল্ড ইউনিভার্সিটির উপাচার্য বীর মুক্তিযোদ্ধা অধ্যাপক ড. আবদুল মান্নান চৌধুরী, জাতীয় প্রেস ক্লাবের সাবেক সভাপতি শওকত মাহমুদ, সুপ্রিম কোর্টের সিনিয়র আইনজীবী ব্যারিস্টার আবদুল্লাহ আল মামুন, জাতীয় যাদুঘরের মহাপরিচালক মো. কামরুজ্জামান, বিটিআরসি কমিশনার ড. মুশফিক মান্নান চৌধুরী, হাব সভাপতি এম শাহাদাত হোসাইন তসলিম, ল্যাবএইডের ব্যবস্থাপনা পরিচালক ডা. এ এম শামীম, এটিএন নিউজের হেড অব নিউজ প্রভাষ আমিন এবং অ্যাসোসিয়েট হেড অব নিউজ শহিদুল আজম, সংগঠনের প্রতিষ্ঠাতা সভাপতি মাহমুদুর রহমান খোকন, সিনিয়র সাংবাদিক মাহবুবুর রশিদ, মোস্তফা হোসেইন ও প্রণব মজুমদার, বৃহত্তর কুমিল্লা সমিতি, ঢাকা’র সাধারণ সম্পাদক ড. এ কে এম ফারুক, কুমিল্লা যুব সমিতির সভাপতি অধ্যাপক মো. ইকবাল হোসেন রাজু, বায়ো ফার্মার ব্যবস্থাপনা পরিচালক ডা. লকিয়ত উল্লাহ, পুলিশের অ্যাডিশনাল ডিআইজি মো. হায়াতুন নবী।

আরও উপস্থিত ছিলেন, মুরাদনগর উপজেলা চেয়ারম্যান ড. আহসানুল আলম সরকার কিশোর, মনোহরগঞ্জ উপজেলা চেয়ারম্যান মোহাম্মদ জাকির হোসেন, কুমিল্লা উত্তর জেলা আওয়ামী লীগের সাংগঠনিক সম্পাদক নাসিরুদ্দিন শিশির, ছাত্রলীগের সাবেক ভারপ্রাপ্ত সাধারণ সম্পাদক মো. জসিম উদ্দিন, ঢাকা দক্ষিণ সিটি কর্পোরেশনের ১ নম্বর ওয়ার্ডের (খিলগাঁও) কাউন্সিলর মো. মাহবুবুল আলম, মার্ভেলাস গ্রুপের ব্যবস্থাপনা পরিচালক এম. ইউসুফ।

এছাড়াও উপস্থিত ছিলেন, সাবেক সাধারণ সম্পাদক দিদারুল আলম দিদার, সাঈদ আহমদ খান ও মোহাম্মদ আবু তাহের, সহ-সভাপতি মোহাম্মদ আবদুল অদুদ ও এম. এস. দোহা, যুগ্ম-সম্পাদক সালাহ উদ্দিন জসিম ও কামরুজ্জামান বাবলু, অর্থ সম্পাদক নিজাম উদ্দিন দরবেশ, সাংগঠনিক সম্পাদক মো. শরীফুল ইসলাম, দপ্তর সম্পাদক মনির আহমাদ জারিফ, প্রচার-প্রকাশনা সম্পাদক এ এফ এম রাসেল পাটোয়ারী, ক্রীড়া-সাংস্কৃতিক সম্পাদক আবু সুফিয়ান রতন, সমাজকল্যাণ সম্পাদক জহির আলম সিকদার, তথ্য-প্রযুক্তি সম্পাদক আহমেদ আজম, শিক্ষা-প্রশিক্ষণ সম্পাদক ফারজানা আফরিন, আন্তর্জাতিক সম্পাদক বদরুল আলম মজুমদার, ইভেন্ট-আপ্যায়ন সম্পাদক কাজী দ্বীন মোহাম্মদ বেলাল এবং নির্বাহী সদস্য সায়ীদ আবদুল মালিক, মোহাম্মদ মাসুদ ও কমল চৌধুরী।</description><guid isPermaLink="false">https://www.kalbela.com/country-news/75572</guid><pubDate>Sun, 24 Mar 2024 05:19:49 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75572_1711235989.webp"/></item><item><title>অর্ধেক দামে মুরগি পেয়ে খুশি ১ হাজার পরিবার</title><link>https://www.kalbela.com/country-news/75571</link><description>সব দায়িত্ব রাষ্ট্রের নয়, কিছু আপনার, কিছু আমার এই স্লোগানকে সামনে রেখে চট্টগ্রামের সীতাকুণ্ডে অর্ধেক দামে মুরগি বিক্রি করেছে বিএন্ডএফ কেয়ার। প্রায় এক হাজারের অধিক জনসাধারণ এ মুরগি পেয়ে খুশি । 

শনিবার (২৩ মার্চ) পৌর সদরের মুনস্টার কমিউনিটি সেন্টারের সামনে এ বিক্রয় কার্যক্রম উদ্বোধন করেন প্রধান অতিথি ইউএনও কে এম রফিকুল ইসলাম।

সীতাকুণ্ডের সন্তান যুক্তরাজ্যের ব্যবসায়ী ও সমাজসেবক মহিউদ্দিন বহদ্দা চৌধুরীর চ্যারিটি প্রতিষ্ঠান বিএন্ডএফ কেয়ারের পক্ষ থেকে এ মুরগি অর্ধেক মূল্যে বিক্রি করা হয়।

ইউএনও বলেন, বিএন্ডএফ কেয়ারের মতো যদি সমাজের বিত্তবানরা সহযোগিতায় এগিয়ে আসে তাহলে সমাজের অসহায় ও দরিদ্রদের কষ্ট দুর্দশা অনেকটা লাঘব হবে।

এ সময় সুবিধাভোগীরা বলেন, অর্ধেক দামে মুরগি পেয়ে তারা অনেকটা খুশি। 

বিএন্ডএফ কেয়ারের প্রধান সমন্বয়ক মো. আশ্রাফুল আলম ভূঁইয়া বলেন, গতবারও বিএন্ডএফ কেয়ারের উদ্যোগে এক হাজার পরিবারকে দশ টন চাউল, মুরগি ও ডিম বিতরণ করেছি। বিএন্ডএফ কেয়ারের প্রতিষ্ঠাতা মহিউদ্দিন বহদ্দার চৌধুরী মা বাবার আত্মার মাগফেরাত ও পরিবারের দুনিয়াবী শান্তি ও পরকালের মুক্তির জন্য এসব মানবিক কাজ করে থাকেন।

বিশেষ অতিথি ছিলেন, উপজেলা কৃষি কর্মকর্তা হাবিবুল্লাহ, সীতাকুণ্ড প্রেসক্লাবের সভাপতি সৌমিত্র চক্রবর্তী, বিএন্ডএফ কর্পোরেটের কান্ট্রি ডিরেক্টর সাহেদ ইকবাল রিফাত প্রমুখ। </description><guid isPermaLink="false">https://www.kalbela.com/country-news/75571</guid><pubDate>Sun, 24 Mar 2024 04:59:19 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75571_1711234759.webp"/></item><item><title>দুই টাকা খরচ করেই মিললো পুলিশের চাকরি</title><link>https://www.kalbela.com/country-news/75570</link><description>মাত্র ১২০ টাকার ব্যাংক ড্রাফট ও ২ টাকার আবেদন ফরম পুরণ করেই মিলেছে ২৪ জন পুরুষ ও ৪ জন নারীর চাকরি। প্রাথমিক ফলাফল ঘোষণার পর তাঁদেরকে পুলিশ সদস্য হিসেবে বরণ করে নিয়েছে জেলা পুলিশের সদস্যরা।

শনিবার ( ২৩ মার্চ) পুলিশ লাইনস মাঠে রিক্রুটিং পুলিশ কনস্টেবল (টিআরসি) পদের ফলাফল ঘোষণা করা হয়। এর আগে নিয়োগ সংক্রান্ত খুটিনাটি বিষয় ও সর্বশেষ অবস্থা তুলে ধরেন পুলিশ সুপার আরএম ফয়জুর রহমান।

অর্থ বা ঘুষ লেনদেন ছাড়াই ২৮ জনকে চাকরি দিয়ে নজির সৃষ্টি করেছেন চুয়াডাঙ্গার পুলিশ সুপার আরএম ফয়জুর রহমান পিপিএম সেবা।

আর এম ফয়জুর রহমান বলেন, ‘নিয়োগ প্রক্রিয়া যখন শুরু করেছিলাম, তখনি বলেছিলাম চুয়াডাঙ্গার সবাই যেন নিরপেক্ষভাবে এতে অংশ নিতে পারে। মেধাভিত্তিক, যোগ্য প্রার্থীরা যেন একদম বিনাপয়সায় চাকরি পায়, সে চেষ্টা আমরা করেছি।

তিনি বলেন, আমরা খুবই আন্তরিকভাবে চেষ্টা করেছি নিয়োগ প্রক্রিয়াটা সম্পন্ন করার জন্য। শেষ পর্যন্ত শতভাগ ন্যায়, নীতি ও নিষ্ঠার সঙ্গে এ প্রক্রিয়া আমরা সম্পন্ন করেছি। কোনো প্রকার স্বজনপ্রীতি, অনিয়ম ও দুর্নীতি হয়নি, এটা আমি দৃঢ়চিত্তে বলতে পারি।’

পুলিশ সুপার বলেন, প্রাথমিকভাবে নির্বাচিত সকলের একমাত্র পূর্ব শর্ত ছিলো মেধা এবং যোগ্যতার ভিত্তিতে। তাদের অন্য কোনো পরিচয়, সামাজিক বা অর্থনৈতিক অবস্থান ভূমিকা পালন করেনি। সরকার কতৃর্ক নির্ধারিত ১২০ টাকা তাঁদের সরকারি খরচ ছিলো। জেলা পুলিশ সকল বিষয়ে খুবই তৎপর ছিলো।

সুশাসনের জন্য নাগরিক (সুজন) এর চুয়াডাঙ্গা শাখার সভাপতি অবসরপ্রাপ্ত অধ্যক্ষ প্রফেসর সিদ্দীকুর রহমান বলেন, বর্তমানে সরকারি চাকরি মানে সোনার হরিণ। আর সেই চাকরির প্রত্যাশা থাকে যোগ্য-অযোগ্য সবারই। ব্যবধান হয়ে দাড়ায় মধ্যস্বত্তভোগী এক শ্রেণির দালালের মাধ্যমে মোটা অংকের টাকার বিনিময়। এমন পর্যায়ে যখন চাকরি প্রত্যাশীরা দিশেহারা, তখন অবৈধ অর্থ বা ঘুষ লেনদেন ছাড়াই  চুয়াডাঙ্গার ২৮ জনকে চাকরি দিয়ে নজির সৃষ্টি করেছেন পুলিশ সুপার আরএম ফয়জুর রহমান । তাকে আন্তরিকভাবে ধন্যবাদ জানাই।'

এ সময় উপস্থিত ছিলেন, চুয়াডাঙ্গার অতিরিক্ত পুলিশ সুপার (প্রশাসন ও অর্থ) রিয়াজুল ইসলাম (পুলিশ সুপার পদে পদোন্নতি প্রাপ্ত), অতিরিক্ত পুলিশ সুপার নাজিম উদ্দীন আল আজাদ, নিয়োগ বোর্ডের সদস্য মেহেরপুরের অতিরিক্ত পুলিশ সুপার (প্রশাসন ও অর্থ) মো. কামরুল আহসান, মাগুরার অতিরিক্ত পুলিশ সুপার (সদর সার্কেল) দেবাশীষ কর্মকার, চুয়াডাঙ্গা জেলা পুলিশের ডিআইও-১ আবু জিহাদ ফকরুল আলম খান প্রমুখ।</description><guid isPermaLink="false">https://www.kalbela.com/country-news/75570</guid><pubDate>Sun, 24 Mar 2024 04:07:33 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75570_1711231653.webp"/></item><item><title>দুই ক্লিনিককে ভ্রাম্যমাণ আদালতের অর্থদণ্ড</title><link>https://www.kalbela.com/country-news/75568</link><description>চাঁপাইনবাবগঞ্জের গোমস্তাপুরে দুটি ক্লিনিকে অভিযান পরিচালনা করেছে উপজেলা স্বাস্থ্য বিভাগ কর্মকর্তাদের সঙ্গে নিয়ে উপজেলা প্রশাসন।

শনিবার (২৩ মার্চ) অভিযানে বিভিন্ন অনিয়ম প্রতিয়মান হওয়ায় ভ্রাম্যমান আদালতের মাধ্যমে দুটি ক্লিনিককে আড়াই লাখ টাকা জরিমানা করা হয়েছে।

ভ্রাম্যমান আদালতের বিচারক ও ইউএনও নিশাত আনজুম অনন্যা জানান, উপজেলা স্বাস্থ্য কর্মকর্তা ডা. আব্দুল হামিদকে সঙ্গে নিয়ে রহনপুর খোয়াড় মোড় এলাকার জমজম নার্সিং হোম ক্লিনিকে অভিযান চালিয়ে নানা অসংগতি প্রতিয়মান হওয়ায় দুই লাখ টাকা ও ডাকবাংলা মোড় এলাকার আল-মদিনা ক্লিনিককে ৫০ হাজার টাকা জরিমানা করা হয়েছে।

প্রসঙ্গত, সম্প্রতি এ দুই ক্লিনিকে দুই প্রসূতি মায়ের মৃত্যু ও ঘটনার পর, উপজেলা স্বাস্থ্য বিভাগ এ অভিযান পরিচালনা করে।</description><guid isPermaLink="false">https://www.kalbela.com/country-news/75568</guid><pubDate>Sun, 24 Mar 2024 03:28:20 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image-75568-1711231997.webp"/></item><item><title>ভ্যান গাড়িতে বই বিক্রি করছেন মুক্তিযোদ্ধা এনছান আলী</title><link>https://www.kalbela.com/country-news/75470</link><description>বরিশালের বাকেরগঞ্জ উপজেলায় ৮৭ বছর বয়সে জীবনের শেষ প্রান্তে এসেও দেশ গড়ার লক্ষ্যে ভ্যানগাড়িতে ব‌ই নিয়ে ছুটছেন বীর মুক্তিযোদ্ধা এনছান আলী খান। বঙ্গবন্ধু শেখ মুজিবুর রহমানের ৭ মার্চের ঐতিহাসিক ভাষণ মুক্তিযুদ্ধ করতে শক্তি ও সাহস অনুপ্রেরণা জুগিয়েছিল বলে জানিয়েছেন তিনি।

বরিশালের বাকেরগঞ্জ উপজেলার রঙ্গশ্রী ইউনিয়নের বিহারিপুর গ্রামে মুক্তিযুদ্ধা এনছান আলী খান ১৯৩৬ সনে জন্মগ্রহণ করেন। তার পিতা আব্দুল গনি খান ছিলেন পেশায় একজন কৃষক।

এনছান আলী অষ্টম শ্রেণি পর্যন্ত কাফিলা মাধ্যমিক বিদ্যালয়ে লেখাপড়া করেন। ১৯৭১ সালে তিনি পাকিস্তান সরকারের পুলিশবাহিনীতে চাকরি করতেন। ১৯৭১ সালের ২৫ মার্চ কালরাতে ঝাঁপিয়ে পড়ে পাকিস্তানি সৈন্যরা বাঙালির উপরে। সেই সময় ১৯৭১ এর রণাঙ্গনে মুক্তিকামী সৈনিক ২ নম্বর সেক্টরে ক্যাপ্টেন হায়দার আলীর নেতৃত্বে মুক্তিযুদ্ধে অংশগ্রহণ করেন এনছান আলী খান। ঝাঁপিয়ে পড়েন যুদ্ধে অস্ত্র হাতে পাকিস্তান হানাদার বাহিনীর বিরুদ্ধে।

পুলিশে কর্মরত অবস্থায় সোনারগাঁও, কাচপুর, মুগ্ধাপাড়া, আদমজী জুট মিল সংলগ্ন এলাকায় দায়িত্ব পালন করেন তিনি। মুক্তিযুদ্ধের প্রশিক্ষণ দিয়ে দেশ রক্ষায় ঢাকা সারদা পুলিশ লাইনে জীবনকে বাজি রেখে পাকিস্তান হানাদার বাহিনীর বিরুদ্ধে যুদ্ধ করেন।

মুক্তিযোদ্ধা এনছান আলী বর্তমানে বই বিক্রি করছেন ভ্যান গাড়িতে। ঝুপড়ি ঘরে করছেন জীবনযাপন। জীবনের এই ক্রান্তিলগ্নে এসেও ৮৭ বছর বয়সে স্বপ্ন দেখে আগামী দিনগুলোর।

মুক্তিযোদ্ধা এনছান আলী বলেন, আমি ৩০০ টাকা থেকে শুরু করে এখন ২০ হাজার টাকা সম্মানী ভাতা পাচ্ছি। সম্মানী ভাতা দিয়ে আমার সংসার চলে যায়। গ্রামে গ্রামে ঘুরে ঘুরে ভ্যান গাড়িতে বই বিক্রি করি মানুষের মাঝে মুক্তিযুদ্ধের ইতিহাস ও ইসলামী শিক্ষার দিনের আলো ছড়িয়ে দেওয়ার জন্য।

তিনি বলেন, ভবিষ্যৎ প্রজন্ম যাতে মুক্তিযুদ্ধের সঠিক ইতিহাস জানতে পারে, সেজন্য আমি বাকেরগঞ্জ উপজেলা শহর থেকে বিভিন্ন ইউনিয়নের পাড়ায় পাড়ায় ঘুরে ঘুরে ভ্যান গাড়িতে করে বিনা লাভে স্বাধীনতার ইতিহাস, বঙ্গবন্ধুর জীবনীসহ বিভিন্ন রকমের বই বিক্রি করতেছি। এতে করে ভবিষ্যৎ প্রজন্ম মুক্তিযুদ্ধের সঠিক ইতিহাস জানতে পারবে। 

তিনি আরও বলেন, জীবনের শেষ মুহূর্তে এসে নানান রোগে আক্রান্ত হয়ে শরীরের শক্তি হারিয়ে ফেলেছি। ভ্যান গাড়ি এখন আর যেন চলছে না। দুই পায়ে দেখা দিয়েছে ব্যথা। পাড়া মহল্লায় ভ্যান গাড়ি নিয়ে বই বিক্রি করতে অনেক টা কষ্ট হচ্ছে। 

এ মুক্তিযোদ্ধা বলেন, আমি বাড়ি ঘর চাই না। সরকার আমাকে একটি দোকান ঘর দিলে ভ্যান গাড়িতে নয় দোকানে বসে বই বিক্রি করতাম। আমি বরিশাল জেলা প্রশাসকসহ উপজেলা প্রশাসন ও সংশ্লিষ্ট কর্তৃপক্ষের সহযোগিতা কামনা করছি।</description><guid isPermaLink="false">https://www.kalbela.com/country-news/75470</guid><pubDate>Sun, 24 Mar 2024 03:07:00 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75470_1711228020.webp"/></item><item><title>সারা দেশে মনুষ্যত্বের অভাব : শামীম ওসমান</title><link>https://www.kalbela.com/country-news/75465</link><description>সারা দেশে মনুষ্যত্বের অভাব বলে মন্তব্য করেছেন নারায়ণগঞ্জ-৪ আসনের সংসদ সদস্য একেএম শামীম ওসমান।

শনিবার (২৩ মার্চ) বাংলাদেশ ইয়ার্ন মার্চেন্টস্ এসোসিয়েশনের উদ্যোগে বাঁধন কমিউনিটি সেন্টার ও গ্র্যান্ড হলে ইফতার ও দোয়া মাহফিলে তিনি এ কথা বলেন।

শামীম ওসমান বলেন, আমি আপনাদের কাছে দোয়া চাই। আগামীকাল থাকবো কীনা জানি না। মৃত্যু বলে আসে না। কোন বয়সে মৃত্যু আসবে জানি না। পৃথিবীতে একটাই সত্য, আমাদের যেতে হবে। এটা আমরা কেন যেন বিশ্বাস করতে পারি না। এটা বিশ্বাস করলে মনুষ্যত্ব কমে না। একদিকে মানবাধিকারের কথা বলে আরেকদিকে গাজায় মানুষদের মারছে। আমরা ধর্মও পালন করি আবার গোডাউনে সব জমা করি বেশি লাভ করতে।

তিনি বলেন, আমরা ঢাকা নারায়ণগঞ্জ সংযোগ সড়ক করেছি, জুন মাসে শেষ হবে৷ এটা অত্যান্ত দৃষ্টিনন্দন রাস্তা হবে। এর পরেই বঙ্গবন্ধু প্রযুক্তি বিশ্ববিদ্যালয় হতে যাচ্ছে। মেডিকেল কলেজ হবে। শেখ কামাল আইটি ইনস্টিটিউট ও পলিটেকনিক ইনস্টিটিউটের কাজ শুরু হয়ে গেছে। ঢাকা নারায়ণগঞ্জ পুরাতন সড়কের কাজও খুব দ্রুত হয়ে যাবে। এ সড়কটি একশো বিশ ফিট চওড়া হবে। আজ আট বছর নারায়ণগঞ্জ ক্লাবের পাশে বিল্ডিংটি পড়ে আছে। আমি প্রধানমন্ত্রীর কাছে কাগজ দিয়েছি। এটা হওয়ার পথে।

তিনি আরও বলেন, আমি চাই এখানে হার্ট ও নিউরো ইনিস্টিউট করবো। দোয়া করবেন এটা যেন করতে পারি। আমার মায়ের নামে নাগিনা জোহা সড়কের কাজ হয়েছে। আমি ব্যাবসায়ীদের দাওয়াত দিচ্ছি। নাগিনা জোহা সড়কের পাশে ইউরোপের মত করে ওয়াকওয়ে করার জন্য চেষ্টা করছি। আমি মেয়রকে বলেছিলাম এখান দিয়ে দুটো ট্রেন ঢুকবে। আমি মেয়রকে অনুরোধ করবো কাগজটা দেন৷ এ ট্রেনটা যেন চাষাঢ়া পর্যন্ত থাকে। দুটো ট্রেন শহরে ঢুকলে শহর চলাচলের অযোগ্য হয়ে পড়বে। 

সংসদ সদস্য বলেন, সেলিম ওসমানের জন্য দোয়া করবেন। তিনি অসুস্থ শরীর নিয়ে আল্লাহর ঘরে গিয়েছেন। আমরা সবাই মিলে কাজ করছি দেখে অনেকের সমস্যা হচ্ছে। তারা সামনে ঝামেলা করবে। ফতুল্লা ও সিদ্ধিরগঞ্জকে আমি পিওর পানির প্রকল্পের আওতায় নিয়ে আসবো। প্রয়োজনে শহর ও বন্দরও এটার আওতায় আসবে।  মানুষ মানেই ভুল। ফেরেশতা শুধু ভুল করে না। মানুষ হিসেবে কোন ভুল করে থাকলে আমাকে ক্ষমা করে দিবেন। দোয়া করবেন যেন মানুষকে খুশি করতে পারি।

শামীম ওসমান বলেন, নারায়ণগঞ্জের টাউন হলে (জিয়া হল) জাতির পিতা ছয় দফা ঘোষণা করেছে। আমার বাবা এটার সভাপতিত্ব করেছিল। এটার কাগজ পেয়েছি আমরা। এখানে একটি খোলা মাঠ হবে ও মিউজিয়াম হবে। আমাদের পূর্ব পুরুষরা যাই করে গেছে তাদের স্মৃতি আমরা সেখানে ধারণ করে রাখবো।

তিনি আরও বলেন, এটাই বোধহয় মানুষের সবচেয়ে বড় কাজ। রাসূল সাঃ বিদায় হজ্জে বলে গিয়েছিলেন তোমরা ধর্ম নিয়ে বাড়াবাড়ি করো না। অতীতে বহু জাতি ধর্ম নিয়ে বাড়াবাড়ি করতে গিয়ে শেষ হয়ে গেছে। আজ এখানে পরিবেশ কত সুন্দর। এখানে সকল ধর্মের লোক আছে। মুসলিমরা একটু পরে খাবে সেজন্য হিন্দু ভাইরাও বসে আছে। ধর্ম আমরা পালন করবো রেজাল্ট দেখবে আল্লাহ। আমরা ধর্মকে জটিল করে ফেলি। অনেকে মাঝহাব দিয়ে ভাগ করে। রাসূল বলেছেন কোরআন ফলো করতে আর তাকে ফলো করতে।</description><guid isPermaLink="false">https://www.kalbela.com/country-news/75465</guid><pubDate>Sun, 24 Mar 2024 02:06:02 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75465_1711224362.webp"/></item><item><title>তারাগঞ্জে ভ্রাম্যমাণ আদালতের অভিযানে অর্থদণ্ড</title><link>https://www.kalbela.com/country-news/75463</link><description>রংপুরের তারাগঞ্জে পবিত্র রমজানে ভোক্তা অধিকার সংরক্ষণ ও উৎপাদিত খাদ্য পণ্যের মাননিয়ন্ত্রণের লক্ষ্যে ভ্রাম্যমাণ আদালত পরিচালনা করা হয়েছে। এসময় তিন প্রতিষ্ঠানকে ১৩ হাজার টাকা জরিমানা করা হয়।

শনিবার (২৩ জানুয়ারি) তারাগঞ্জ থানা পুলিশের সহযেগিতায় ভ্রাম্যমাণ আদালত পরিচালনা করেন ইউএনও মো. রুবেল রানা।

জানা যায়, পবিত্র রমজানে বাজারে অস্বাভাবিক মূল্য তদারকিতে হোটেলসহ বিভিন্ন দোকানে মূল্য তালিকা, উৎপাদিত পণ্যের মেয়াদ এবং খাবার হোটেল গুলোতে স্বাস্থ্যসম্মত পরিবেশে না হওয়ায় এ জরিমানা করে ভ্রাম্যমান আদালত। এসময় তারাগঞ্জ থানার এসআই তোহাকুল ইসলাম তোহাসহ সঙ্গীয় ফোর্স সহযোগিতা করেন।

তারাগঞ্জ বাজারে কয়েকটা হোটেলে খাবারের সাথে নিষিদ্ধ বিভিন্ন রাসায়নিক দ্রব্য, পঁচা ডিম এবং অত্যন্ত নোংরা পরিবেশে খাবার প্রস্তুত করতে দেখা যায়। তাদেরকে ভোক্তা অধিকার সংরক্ষণ আইন ২০০৯ এর বিভিন্ন ধারায় হোটেল ব্যবসায়ি মো. শাহীন ইসলামের মালিকানাধীন লাকী হোটেলকে পাঁচ হাজার, নান্নু রায়ের মৃত্যুঞ্জয় হোটেলকে সাত হাজার এবং পাশ্ববর্তী বুড়িরহাট বাজারে গীর্জা রায়ের গীর্জা হোটেল এক হাজার টাকা করে তের হাজার টাকা জরিমানা করা হয়।

তারাগঞ্জ ইউএনও বলেন, বাজারে ভ্রাম্যমাণ আদালত পরিচালনা করে ৩ হোটেল ব্যবসায়ীকে ১৩ হাজার টাকা জরিমানা করা হয়েছে। স্বাস্থ্যসম্মত পরিবেশে ইফতারসহ খাদ্য সামগ্রী তৈরি ও বিক্রয় কার্যক্রম পরিচালনার জন্য ব্যবসায়িদেরকে সতর্ক করা হয়েছে।

তিনি বলেন, ভোক্তা অধিকার ও ভেজাল প্রতিরোধে জনস্বার্থে আমরা স্থানীয় জন প্রতিনিধিদের সাথে নিয়ে বিভিন্ন পদক্ষেপ হাতে নিয়েছি।</description><guid isPermaLink="false">https://www.kalbela.com/country-news/75463</guid><pubDate>Sun, 24 Mar 2024 01:15:51 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75463_1711221351.webp"/></item></channel></rss>