<?xml version="1.0" encoding="utf-8"?><rss version="2.0" 
                    xml:base="https://www.kalbela.com/" 
                    xmlns:atom="http://www.w3.org/2005/Atom" 
                    xmlns:dc="http://purl.org/dc/elements/1.1/" 
                    xmlns:media="http://search.yahoo.com/mrss/"
                    xmlns:content="http://purl.org/rss/1.0/modules/content/"><channel><title>Kalbela News | RSS Feed</title><description>RSS feed of technology topics</description><link>https://www.kalbela.com</link><image>
    						<title>Kalbela News | RSS Feed</title>
    						<url>https://www.kalbela.com/templates/web-view/images/main-logo.png</url>
    						<link>https://www.kalbela.com</link>
    					</image><atom:link href="https://www.kalbela.com/rss/technology-rss.xml" rel="self" type="application/rss+xml" /><dc:language>bn-bd</dc:language><dc:creator>Kalbela News (info@kalbela.com)</dc:creator><dc:rights>Copyright 2024 kalbela.com</dc:rights><dc:date>2024-03-25T16:34:41+06:00</dc:date><lastBuildDate>Mon, 25 Mar 2024 16:34:41 +0600</lastBuildDate><item><title>ড্রাইভিং লাইসেন্স সঙ্গে না রেখেও চালানো যাবে গাড়ি!</title><link>https://www.kalbela.com/technology/others/75908</link><description>এখন থেকে ড্রাইভিং লাইসেন্স সঙ্গে না রেখেও গাড়ি চালাতে পারবেন চালকরা। স্মার্টফোনে ই-লাইসেন্স দেখিয়ে গাড়ি চালাতে পারবেন তারা। ইতোমধ্যে এর অনুমতি দিয়েছে বাংলাদেশ রোড ট্রান্সপোর্ট অথরিটি (বিআরটিএ)।

রোববার (২৪ মার্চ) বিআরটিএ সংস্থাপন শাখার উপসচিব মো. মনিরুল আলম স্বাক্ষরিত এক সংশোধিত প্রজ্ঞাপনে এ আদেশ জারি করা হয়।

প্রজ্ঞাপন থেকে জানা গেছে, ই-ড্রাইভিং লাইসেন্স ব্যবহার করে ভিসা প্রসেসিং, বিদেশে ব্যবহার, চাকরিতে নিয়োগ ইত্যাদি প্রয়োজনে মোটরযান চালকদের ড্রাইভিং লাইসেন্স কার্ড ও ই-ড্রাইভিং লাইসেন্স উভয়ই সমানভাবে গ্রহণযোগ্য হবে। এতে থাকা কিউআর কোড দ্বারা সরাসরি ডাটাবেইজ থেকে ড্রাইভিং লাইসেন্স সম্পর্কি তথ্যাদি যাচাই করা যাবে।

এ বিষয়ে বিআরটিএ চট্টগ্রাম মেট্রো-২ সার্কেলের উপপরিচালক সৈয়দ আইনুল হুদা চৌধুরী সংবাদমাধ্যমকে বলেন, দেশে ই-লাইসেন্স যুক্ত করা হয়েছে। ড্রাইভিং লাইসেন্স সঙ্গে না রেখেও স্মার্টফোনে সংরক্ষণ করা ই-ড্রাইভিং লাইসেন্স দেখিয়েও চালকরা গাড়ি চালাতে পারবেন। পাশাপাশি সরকারি-বেসরকারি অন্যান্য কাজেও স্মার্টফোনের ই-ড্রাইভিং লাইসেন্স ব্যবহার করতে পারবেন।</description><guid isPermaLink="false">https://www.kalbela.com/technology/others/75908</guid><pubDate>Mon, 25 Mar 2024 16:28:40 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75908_1711362520.webp"/></item><item><title>পলকের সঙ্গে ব্রিটিশ হাইকমিশনার ও ফ্রান্স রাষ্ট্রদূতের সাক্ষাৎ </title><link>https://www.kalbela.com/technology/others/75716</link><description>ডাক, টেলিযোগাযোগ ও তথ্যপ্রযুক্তি প্রতিমন্ত্রী জুনাইদ আহমেদ পলকের সঙ্গে পৃথক দুই বৈঠকে সাক্ষাৎ করেছেন বাংলাদেশে নিযুক্ত যুক্তরাজ্যের হাইকমিশনার সারাহ ক্যাথেরিন কুক এবং ফ্রান্সের রাষ্ট্রদূত মারি মাসদুপুই।

রোববার (২৪ মার্চ) রাজধানীর আগারগাঁওস্থ আইসিটি টাওয়ারে প্রতিমন্ত্রীর দপ্তরে এসব সাক্ষাৎ পর্ব অনুষ্ঠিত হয়।

এসব বৈঠকে বাংলাদেশের সাথে যুক্তরাজ্য এবং ফ্রান্সের দ্বিপাক্ষিক স্বার্থসংশ্লিষ্ট বিভিন্ন বিষয়ে আলোচনা হয়।

ব্রিটিশ হাইকমিশনারের সাথে সাক্ষাৎ পরবর্তী ব্রিফিংয়ে পলক বলেন, বাংলাদেশের সঙ্গে যুক্তরাজ্যের রাজনৈতিক সম্পর্ক ঐতিহাসিক। ১৯৭২ সালের ৮ জানুয়ারি বঙ্গবন্ধু শেখ মুজিবুর রহমান পাকিস্তান থেকে দেশে ফেরার সময় লন্ডনে অবস্থান করেন। ওই সময় ব্রিটিশ প্রধানমন্ত্রী স্যার অ্যাডওয়ার্ড হিথের সঙ্গে বৈঠক করেন বঙ্গবন্ধু। সেই বৈঠক থেকেই দুই দেশের সম্পর্কের শুভ সূচনা হয়। এটাকে আমরা চলমান রাখতে চাই।

একইসাথে ব্রিটিশ কাউন্সিলের সাথে দেশের তরুণ প্রজন্মের ইংলিশ ল্যাংগুয়েজ কমিউনিকেটিং স্কিল বাড়ানোর জন্য আলোচনা হয়েছে। যাতে করে বাংলাদেশের ফ্রিল্যান্সার, সফটওয়্যার, ইঞ্জিনিয়াররা লাভবান হতে পারে।

যুক্তরাজ্যের হাইকমিশনার সারাহ ক্যাথেরিন কুক প্রধানমন্ত্রী শেখ হাসিনার নেতৃত্বে বিগত ১৫ বছরে বাংলাদেশের বিভিন্ন খাতের উন্নয়নে প্রসংশা করেন। আগামী দিনে বাংলাদেশ ও ব্রিটেনের মধ্যকার বন্ধুত্বপূর্ণ ও সহযোগিতামূলক সম্পর্ক আরও গভীরতর হওয়ার বিষয়ে আশাবাদ ব্যক্ত করেন তিনি।

অন্যদিকে ফ্রান্সের রাষ্ট্রদূতের সাথে সাক্ষাৎ শেষে উপস্থিত সাংবাদিকদের উদ্দেশে পলক বলেন, শিক্ষা ও প্রযুক্তিতে ফ্রান্স বিশ্বের অন্যতম নেতৃত্বদানকারী দেশ। ফ্রান্স আমাদের শিক্ষা, প্রযুক্তি, বাণিজ্যিক উন্নয়ন এবং গবেষণার ক্ষেত্রে বড় ধরনের সহযোগিতা করার ব্যাপারে আগ্রহ প্রকাশ করেছেন। 

ফ্রান্স-বাংলাদেশ স্যাটেলাইট তৈরিতে একটি সমঝোতা স্মারক স্বাক্ষর হয়েছে। আগামীতে দুই দেশের নীতিগত সিদ্ধান্তের মাধ্যমে কার্যক্রম শুরু হবে বলে প্রতিমন্ত্রী জানান।   

ফ্রান্সের রাষ্ট্রদূত ম্যারি মাসদুপুঁই বলেছেন, বিভিন্ন ক্ষেত্রে অগ্রগতি পর্যালোচনা করছি, যেমন শিক্ষা, কৃত্রিম বুদ্ধিমত্তা, সাইবার নিরাপত্তা, ফিউচার স্টার্টআপ সামিট, যা শিগগিরই বাংলাদেশে অনুষ্ঠিত হবে। ভবিষ্যতের পর্যবেক্ষণ উপগ্রহ সম্পর্কে দুটি কোম্পানি, বিএসসিএল এবং এয়ারবাস ডিফেন্স অ্যান্ড স্পেস এর মধ্যে আলোচনার অগ্রগতি পর্যালোচনা করেছি। বাংলাদেশ একটি সার্বভৌম মহাকাশ রাষ্ট্রে পরিণত হতে যাচ্ছে বলে তিনি জানান।</description><guid isPermaLink="false">https://www.kalbela.com/technology/others/75716</guid><pubDate>Sun, 24 Mar 2024 20:51:30 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75716_1711291890.webp"/></item></channel></rss>