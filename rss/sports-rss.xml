<?xml version="1.0" encoding="utf-8"?><rss version="2.0" 
                    xml:base="https://www.kalbela.com/" 
                    xmlns:atom="http://www.w3.org/2005/Atom" 
                    xmlns:dc="http://purl.org/dc/elements/1.1/" 
                    xmlns:media="http://search.yahoo.com/mrss/"
                    xmlns:content="http://purl.org/rss/1.0/modules/content/"><channel><title>Kalbela News | RSS Feed</title><description>RSS feed of sports topics</description><link>https://www.kalbela.com</link><image>
    						<title>Kalbela News | RSS Feed</title>
    						<url>https://www.kalbela.com/templates/web-view/images/main-logo.png</url>
    						<link>https://www.kalbela.com</link>
    					</image><atom:link href="https://www.kalbela.com/rss/sports-rss.xml" rel="self" type="application/rss+xml" /><dc:language>bn-bd</dc:language><dc:creator>Kalbela News (info@kalbela.com)</dc:creator><dc:rights>Copyright 2024 kalbela.com</dc:rights><dc:date>2024-03-25T21:32:02+06:00</dc:date><lastBuildDate>Mon, 25 Mar 2024 21:32:02 +0600</lastBuildDate><item><title>অর্থের অভাবে জেল খাটছেন আলভেজ</title><link>https://www.kalbela.com/sports/football/75941</link><description>ধর্ষণকাণ্ডে অভিযুক্ত দানি আলভেজকে বুধবার (২০ মার্চ) জামিন দেয় বার্সেলোনার আদালত। তবে এরপরও কারাগার থেকে মুক্তি পাননি এই ব্রাজিলিয়ান ফুটবলার। কারণ হিসেবে বলা হচ্ছে জামিনের জন্য শর্ত হিসেবে আদালতে ১০ লাখ ইউরো জমা দেওয়ার কথা ছিল তার। কিন্তু সেটি দিতে না পারায় মুক্তি মিলছে না আলভেজের। কিন্তু কেন?

২০০১ সালে পেশাদার ফুটবল ক্যারিয়ার শুরু হয় তার। খেলেছেন ইউরোপের সেরা সব ক্লাবে। ১৬ বছর খেলেছেন ব্রাজিলের জাতীয় দলে। দলগত ও ব্যক্তিগত পুরস্কারে ঠাসা তার ক্যারিয়ার। এরপর কারামুক্ত হতে জোগাড় করতে পারছেন না ১০ লাখ ইউরো।

ক্লাব ক্যারিয়ারের সবচেয়ে বেশি সময় কাটিয়েছেন স্পেনের বার্সেলোনায়। এই শহরে তার সম্পদও অনেক। এরপরও একাধিক কারণে আর্থিক সংকটে পড়েছেন ৪০ বছর বয়সী এই ফুটবলার।

স্প্যানিশ গণমাধ্যমকে আলভেজের আইনজীবী জানিয়েছে, স্পেনে তার দুটি ব্যাংক অ্যাকাউন্ট আছে। এর একটিতে কোনো টাকা নেই, অপরটিতে আছে ৫১ হাজার ইউরো। এর মধ্যে ৫০ হাজার ইউরো জব্দ করার নির্দেশ দিয়েছেন আদালত।

ব্রাজিলেও একই অবস্থা। নিজ দেশেও তার অ্যাকাউন্ট জব্দ করা হয়। সব মিলিয়ে জামিনের অর্থ জোগাড়ের মতো অবস্থা নেই আলভেজের। এর আগে বিচারকার্য চলাকালে আদালতের নির্দেশে অভিযোগকারীকে দেড় লাখ ইউরো দিতে হয়েছে আলভেজের।

সেই অর্থ ধার নেওয়া হয় নেইমারের বাবার কাছ থেকে। অনেকের ধারণা ছিল জামিনের ক্ষেত্রেও সহযোগিতার হাত বাড়িয়ে দেবে নেইমারের পরিবার। তবে নেইমারের বাবা স্পষ্ট জানিয়ে দেন, আলভেজ ধর্ষণ মামলায় দোষী সাব্যস্ত হওয়ায় এ বিষয়ে তিনি বা তাঁর পরিবার আর জড়াবেন না। সব মিলিয়েই বুধবার জামিন পেলেও জেল থেকে বের হতে পারেননি আলভেজ।

২০২২ সালের ডিসেম্বরে বার্সেলোনার নৈশ ক্লাবে এক নারীকে ধর্ষণের দায়ে তার বিরুদ্ধে অভিযোগ ওঠে। দ্রুত গ্রেপ্তার হন তিনি। গত মাসে সাড়ে চার বছরের জন্য দণ্ডিত হন আলভেজ।

রায়ের পর আলভেজের আইনজীবী সাজা মওকুফ চেয়ে আর প্রসিকিউটর নয় বছরের সাজা চেয়ে আপিল করেন। আপিল নিষ্পত্তি পর্যন্ত জামিন পান আলভেজ। এ সময়ে তাকে ব্রাজিল ও স্পেনের পাসপোর্ট জমা দিয়ে বার্সেলোনাতে থাকতে বলা হয়।

এ ছাড়া বিচার প্রভাবিত করে এমন কিছু করা থেকে বিরত থাকতে বলা হয়েছে তাকে। আর ভুক্তভোগীর কাছ থেকে এক হাজার মিটার দূরে থাকতে বলা হয়েছে আলভেজকে।</description><guid isPermaLink="false">https://www.kalbela.com/sports/football/75941</guid><pubDate>Mon, 25 Mar 2024 19:01:14 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75941_1711371674.webp"/></item><item><title>নন্দিত ব্রাজিলে নিন্দিত যত ফুটবল তারকা</title><link>https://www.kalbela.com/sports/football/75929</link><description>মাঠের ফুটবলের নান্দনিকতার কারণে ব্রাজিল ফুটবল দলের খ্যাতি বিশ্বজুড়ে। তবে নানান সময়ে নেতিবাচক খবরে বিভিন্ন সময়ে মুখ কালো হয়েছে ব্রাজিল সমর্থকদের। সাম্প্রতিক সময়ে ধষর্ণের অপরাধে জেলে আছেন দানি আলভেজ ও রবিনহো।

তবে শুরু এই দুজন নয়, এর আগে অপরাধমূলক কাজে জড়িয়ে আলোচনায় আছেন রোনালদিনহো ও আদ্রিয়ানোও। এ প্রতিবেদনে তুলে ধরা হচ্ছে ব্রাজিল তারকাদের কলঙ্কিত এমন কিছু ঘটনা। তালিকার শুরুতেই আসে দানি আলভেজের নাম। স্পেনের একটি নাইট ক্লাবে এক নারীকে ধষর্ণের অভিযোগ ওঠে তার বিরুদ্ধে।

তাকে অবশ্য দ্রুতই গ্রেপ্তার করে বার্সেলোনার পুলিশ। এক বছরের বেশি তদন্ত প্রক্রিয়া শেষে গত মাসে তাকে কারাদণ্ড দেয় স্পেনের আদালত। পাশাপাশি জরিমানা করা হয় দেড় লাখ ইউরোর। ধর্ষণ কাণ্ডে ব্রাজিল ফুটবলকেও কলঙ্কিত করেছেন তিনি।

একই অপরাধে নাম লেখিয়ে ব্রাজিলের ফুটবলে কালি মেখেছেন সাবেক স্ট্রাইকার রবিনহো। ধর্ষণের দায়ে এই ফুটবলারকে ৯ বছরের কারাদণ্ড দিয়েছেন ইতালির আদালত। পরে ব্রাজিলের আদালতও সেই সাজা কার্যকরের নির্দেশ দেয়।

গত বৃহস্পতিবার তাকে গ্রেপ্তার করে ব্রাজিলের পুলিশ। তার বিরুদ্ধে অভিযোগ, ২০১৩ সালে মিলানে এক আলবেনিয়ান নারীকে সংঘবদ্ধভাবে ধর্ষণ করেন তিনি। রায়ের আগে ইতালি ছেড়ে দেশে ফিরে আসেন রবিনহো। ব্রাজিল সরকারকে শাস্তি কার্যকরের আহ্বান জানায় ইতালির আদলত।

বর্তমান সময়ে অনেক সম্ভাবনাময় এক তারকা অ্যান্তনি। তবে বিতর্কিত এক কর্মকাণ্ডে শঙ্কায় পড়েছিল এই ব্রাজিলিয়ান ফুটবলারের ক্যারিয়ারও। গত সেপ্টেম্বরে তার বিরুদ্ধে সাবেক প্রেমিকা নির্যাতনের অভিযোগ ওঠে। এতে ব্রাজিলের স্কোয়াড থেকে বাদ পড়েন তিনি।

সে সময় ব্রাজিল ফুটবল কনফেডারেশন-সিবিএফ জানিয়েছিল তার বিরুদ্ধে ওঠা অভিযোগের তদন্তের পর জাতীয় দলে ফেরানো হবে অ্যান্তনিকে। ইংল্যান্ডের বিপক্ষে প্রীতি ম্যাচ ব্রাজিলের স্কোয়াডে ফেরানো হয়নি তাকে।

সর্বকালের অন্যতম সেরা ফুটবলার রোনালদিনহো। ২০০২ সালে বিশ্বকাপের জয়ের অন্যতম নায়ক ছিলেন তিনি। তবে পাসপোর্ট জালিয়াতির অভিযোগে জেল খাটতে হয়েছে ব্রাজিলিয়ান এই তারকাকে। ২০২২ সালে জাল পাসপোর্ট বহনের অভিযোগে প্যারাগুয়েতে গ্রেপ্তার হন তিনি। এ মামলায় ৩২ দিন জেলে খাটতে হয় রোনালদিনহোকে।

আদ্রিয়ানোকে ধরা হতো সবচেয়ে প্রতিভাবান স্ট্রাইকার হিসেবে। ব্রাজিলের জার্সিতে ৪৮ ম্যাচ খেলা এই ব্রাজিলিয়ান ফুটবলের বিরুদ্ধে অভিযোগ ওঠে মাদক পাচারের। ২০১০ সালে রাষ্ট্রপক্ষের কৌঁসুলিদের দাবি ছিল মাদক চোরাকারবারিকে বাইক কিনে দেন আদ্রিয়ানো। পরে সেই বাইক মাদক চোরাচালানের উদ্দেশ্যে ব্যবহারও করে অপরাধীরা। ২০১৪ সালে এ মামলা থেকে মুক্তি পান আদ্রিয়ানো।</description><guid isPermaLink="false">https://www.kalbela.com/sports/football/75929</guid><pubDate>Mon, 25 Mar 2024 17:46:47 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75929_1711367207.webp"/></item><item><title>তামিমকে কড়া হুঁশিয়ারি পাপনের</title><link>https://www.kalbela.com/sports/cricket/75918</link><description>গত বছরের অবসরকাণ্ডের পর থেকেই তামিম ইকবাল একবার বলছেন জাতীয় দলে ফিরবেন, একবার বলছেন ফিরবেন না। বারবার জাতীয় দল নিয়ে বাংলাদেশের সাবেক এই অধিনায়কের দোটানা নিয়ে বিতর্কের মুখেই দেশের ক্রিকেট। তামিম ইকবালের এসব কর্মকাণ্ডে বেশ চটেছেন বিসিবি সভাপতি নাজমুল হাসান পাপন।

বিপিএলজয়ী দেশসেরা এই ওপেনারকে তাই একপ্রকার কঠোর বার্তাই দিলেন বাংলাদেশের ক্রিকেট বোর্ড সভাপতি। একই সঙ্গে পাপন এটিও জানিয়ে দেন, আগামী বছর তামিম যদি তার মর্জিমতো ফিরতে চানও তখন কিন্তু পরিস্থিতি ভিন্ন হতে পারে।

বাংলাদেশের একটি বেসরকারি টেলিভিশন চ্যানেলকে দেওয়া সাক্ষাৎকারে পাপন বিভিন্ন ইস্যুর সঙ্গে কথা বলেন তামিমের জাতীয় দলে ফেরা- না ফেরা নিয়েও। বিসিবি সভাপতি বলেন, ‘সামনের বছর কী হবে সেটা তামিম ঠিক করলে তো হবে না। তখনকার পরিস্থিতির ওপর নির্ভর করে সিদ্ধান্ত নেবে বোর্ড।’

এদিকে বিপিএলের পর ডিপিএলেও দারুণ ছন্দে আছেন তামিম। তাই বাংলাদেশ সরকারের ক্রীড়ামন্ত্রী ও বিসিবি সভাপতি মনে করেন তামিমের এখনই দলে ফেরা উচিত। তিনি বলেন, ‘তামিমের এখন কোনো ইনজুরি নেই। বিপিএলে দেখলাম কোনো ইনজুরি নেই, ডিপিএলেও সেদিন দেখলাম ইনজুরির সমস্যা নেই। এখনই তো সে সবচেয়ে ফিট। এখন না খেললে সামনের বছর কী হবে কেউ বলতে পারে? আমি তো মনে করি এখনই খেলা উচিত ওর। এরকম ফিট তামিমকে আমরা অনেক দিন পাইনি।’

ছন্দে থাকা তামিমকে পেতে বিসিবি সভাপতির উপস্থিতিতে আবারও আলোচনায় বসবে বোর্ড কর্তারা। এ প্রসঙ্গে পাপন বলেন, ‘তামিম সবসময় জালাল ভাইয়ের সঙ্গেই আগে যোগাযোগ করে। তাই আমি বলেছি আপনারাই আগে বসেন তারপর আমি বসব।’</description><guid isPermaLink="false">https://www.kalbela.com/sports/cricket/75918</guid><pubDate>Mon, 25 Mar 2024 17:06:29 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75918_1711364789.webp"/></item><item><title>মেন্ডিস-ডি সিলভার রানও হয়নি বাংলাদেশের</title><link>https://www.kalbela.com/sports/cricket/75901</link><description>ওয়ানডে সিরিজে দারুন জয়ের পর লঙ্কানদের টেস্টে হারানোর স্বপ্ন নিয়েই সিলেট টেস্ট শুরু করেছিল বাংলাদেশ। এই সিলেটেই গত বছরের নভেম্বরে টেস্টে নিউজিল্যান্ডের মতো দলকে হারিয়েছিল টিম টাইগার্স। সেই হিসেবে লঙ্কানদের বিপক্ষে জয়ের আত্মবিশ্বাস নিয়েই মাঠে নেমেছিল বাংলাদেশ।

তবে সেই আত্মবিশ্বাস মাঠে কোন কাজে আসেনি। তুলনামূলক সহজ উইকেটে রীতিমেতো অসহায় আত্মসমপর্ন করেছে বাংলাদেশের ব্যাটাররা। অথচ একই উইকেটে বাংলাদেশের বোলারদের পাড়ার বোলার বানিয়ে বেধড়ক পিটিয়েছেন দুই লঙ্কান ব্যাটার ধনঞ্জয় ডি সিলভা ও কামিন্দু মেন্ডিস। দুই ইনিংস মিলিয়ে বাংলাদেশের বিপক্ষে দুই শতকে এই দুই ব্যাটার করেন ৪৭৬ রান আর সেখানে বাংলাদেশের সব ব্যাটার মিলে দুই ইনিংসে করেছেন ৩৭০ রান।

সেই হিসেবে বলতে গেলে টাইগার ব্যাটাররা এই দুই লঙ্কানের কাছেই ১০৬ রানে পরাজিত হয়েছে। ব্যাপারটি অবশ্য শুধু এখানে সীমাবদ্ধ নেই সিলেটের এই ব্যাটিং সহায়ক পিচে যেখানে স্বাগতিকদের ব্যাটিং দেখে মনে হয়েছে পিচ পুরোই মাইনফিল্ড। অন্যদিকে একইপিচে স্বাচ্ছন্দে রান করতে পেরেছেন দুই লঙ্কান ব্যাটার ধনঞ্জয় ও কামিন্দু।

ম্যাচের শুরুতে অবশ্য পেসারদের জন্য উইকেটে বেশ সহায়তা ছিল। সেই সহায়তা কাজে লাগিয়ে স্বাগতিকরা প্রথম দিনের প্রথম সেশনে পাঁচ উইকেট তুলেও নেয়। তবে সময় যাওয়ার সাথে সাথে লঙ্কানদের ব্যাট থেকে রান আসতে থাকে। সেই সহায়তা এবং টাইগার পেসারদের লাইন-লেংথ ভুলে বোলিংয়ে সহজেই রান আসতে থাকে। ৫৭ রানে ৫ উইকেট থেকে তাই সহজেই ২৮৮ হয় লঙ্কানদের। জবাবে লঙ্কানদের ইনিংস থেকে শিক্ষা না নিয়ে উইকেট বিলিয়ে আসে টাইগার ব্যাটাররা।

দ্বিতীয় ইনিংসেও দেখা যায় একই চিত্র। এবারো এক ধনঞ্জয় ও কামিন্দুর ব্যাটেই রান পাহাড়ে চাপা পড়ে বাংলাদেশ। শরিফুল-তাইজুলদের নাকানি চুবানি দিয়ে ৪১৮ রান করে বসে লঙ্কানরা। ৫১১ রানের জয়ের লক্ষ্যে ব্যাট করতে নেমে বাংলাদেশের দ্বিতীয় ইনিংসে দেখা যায় উল্টো চিত্র। যে পিচে লঙ্কানরা হেসে খেলে করে ৪১৮ রান সেই একই পিচে ৪৭ রানেই শেষ ৫ উইকেট। দলের ব্যাটারদের দায়িত্ব জ্ঞানহীন এমন ব্যাটিং দেখে সেই রকম হতাশ বাংলাদেশের দর্শক থেকে শুরু করে ক্রিকেট বোদ্ধারা সবাই।

বাংলাদেশ জাতীয় দলের নির্বাচক আব্দুর রাজ্জাক এরকম হতাশার ব্যাটিং দেখে বলেন, ‘ব্যাটিংয়ের দিক থেকে যদি বলেন আমার কাছে খুবই অপ্রত্যাশিত মনে হয়েছে এবং মেনে নেওয়ার মতো নয়। এই রকম ব্যাটিং হবে, বিশেষ করে দ্বিতীয় ইনিংসে…ওরা ভালো ব্যাটিং করেছে। ওদের ব্যাটিং দেখার পর আমাদের ব্যাটিং দুইরকম মনে হয়েছে। আমি হতাশ।’

সিলেটের উইকেটের প্রসঙ্গ টেনে দলের ব্যাটারদের নিয়ে রাজ্জাক বলেন, ‘পিচের সমস্যা হবে কেন, আধা ঘণ্টার মধ্যে পিচ কি আকাশ–পাতাল পার্থক্য হয়ে যাবে নাকি। কিছুক্ষণ আগেই ওরা দুজন ১০০ মেরে গেল। ১০ মিনিটের বিরতি থাকে। ১০ মিনিটে উইকেটে কী এমন হলো। আসলে আমাদের অ্যাপ্লিকেশনে কিছু ভুল হয়েছে। আসলে আমাদের ভুল।’

বাংলাদেশের হাতে দ্বিতীয় টেস্টের আগে সময় আছে চার দিন। নতুন ব্যাটিং কোচের চাওয়া থাকবে চট্টগ্রাম টেস্ট শুরুর আগেই উন্নতি। যাতে অন্তত দুই ব্যাটারের রানের চেয়ে দলের রান কম না হয়।  </description><guid isPermaLink="false">https://www.kalbela.com/sports/cricket/75901</guid><pubDate>Mon, 25 Mar 2024 16:15:55 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75901_1711361755.webp"/></item><item><title>মুমিনুলের লড়াইয়ের পরেও রেকর্ড হার</title><link>https://www.kalbela.com/sports/cricket/75885</link><description>সিলেট টেস্টের তৃতীয় দিন শেষেই নিশ্চিত হয়ে গিয়েছিল বাংলাদেশের পরাজয় বাকি ছিল শুধু আনুষ্ঠানিকতা। তৃতীয় দিনেই ৪৭ রানে ৫ উইকেট হারানোর পর বাংলাদেশ যে খেলা চতুর্থ দিনের দ্বিতীয় সেশন পর্যন্ত নিয়েছে তার পুরো কৃতিত্ব মুমিনুল হকের। প্রথমে মিরাজ এবং পরে শরীফুলকে নিয়ে মুমিনুলের হার না মানা প্রতিরোধের পরেও বড় পরাজয় ঠেকাতে পারেনি বাংলাদেশ। 

সোমবার (২৫ মার্চ) নয়নাভিরাম সিলেটে সিরিজের প্রথম টেস্টে লঙ্কানদের বিপক্ষে রেকর্ড ৩২৮ রানে হেরেছে বাংলাদেশ। রানের হিসেবে যেটি তাদের ষষ্ঠ বড় পরাজয়। টেস্টটিতে প্রথম ইনিংসে লঙ্কানদের ২৮০ রানের জবাবে ১৮৮ রানে অলআউট হয় বাংলাদেশ। দ্বিতীয় ইনিংসে সফরকারী দল করে ৪১৮ রান। বাংলাদেশ জবাবে অলআউট হয়েছে ১৮২ রান করে। মুমিনুল অপরাজিত থাকেন ৮৭ রানে।   

আজকের দিনে বাংলাদেশের লক্ষ্য ছিল যতটা পারা যায় হার বিলম্বিত করা। অবশ্য এই লক্ষ্যে প্রথমেই ধাক্কা খায় স্বাগতিকরা। দিনের তৃতীয় ওভারেই প্যাভিলিয়নে ফেরেন নাইটওয়াচ ম্যান তাইজুল। কাসুন রাজিথার বলে লেগ বিফোর হন তিনি। রিভিউ নিয়েও লাভ হয়নি। এর পর শুরু হয় ক্রিজে আসা মিরাজকে নিয়ে মুমিনুলের হার বিলম্বিত করার লড়াই।

দুজনে মিলে একে একে দুটি লজ্জার রেকর্ডের হাত থেকে বাঁচান বাংলাদেশকে। শ্রীলঙ্কার বিপক্ষে সর্বনিম্ন স্কোর ও ঘরের মাঠে নিজেদের সর্বনিম্ন স্কোর। বিশাল লক্ষ্য তাড়ায় স্রেফ ৫১ রানে ৬ উইকেট হারানোর পর সপ্তম উইকেটে তারা দুজনে যোগ করেন ৬৬ রান। বাংলাদেশও স্বপ্ন দেখতে থাকে আর কোনো উইকেট না হারিয়ে লঙ্কানদের দ্বিতীয় সেশনে নেওয়ার।

তবে সেই স্বপ্নে আবারো কাসুন রাজিথার ধাক্কা। লঙ্কান পেসারের করা অফ স্টাম্পের বাইরের বলে স্লিপে ক্যাচ দেন তিনি। ৬ চারে ৫০ বলে ৩৩ রান করে ফিরেন মিরাজ।

মিরাজের বিদায়ে হারের আরও কাছে চলে যায় বাংলাদেশ। শঙ্কা থাকে আরও উইকেট যাওয়ার। তবে শরিফুলকে নিয়ে খেলা দ্বিতীয় সেশন পর্যন্ত নিতে সক্ষম হন মুমিনুল।

তবে দ্বিতীয় সেশনে আর বেশিদূর যেতে পারেননি টাইগাররা। শরিফুলকে নিয়ে কিছুটা স্বাচ্ছন্দ্যে ওভার খেলতে থাকেন মুমিনুল। মুমিনুল তুলে নেন অর্ধশতকও। তবে তাদের দুজনের মধ্যকার ৪৭ রানের জুটি ভাঙার পরেই নিশ্চিত হয়ে যায় পরাজয়। কাসুন রাজিথাই লঙ্কানদের ত্রাতা হিসেবে আবির্ভূত হন। পরের বলে খালেদকে ফিরিয়ে পাঁচ উইকেটও পূর্ণ করেন এই পেসার।

শেষ উইকেট হিসেবে নাহিদ রানা আউট হলে নিশ্চিত হয় লজ্জার পরাজয়। মুমিনুল অপরাজিত থাকেন ৮৭ রানে।

দুই ইনিংসে দুই শতকের জন্য ম্যাচ সেরার পুরস্কার ওঠে লঙ্কান দলপতি ধনঞ্জয় ডি সিলভার হাতে।</description><guid isPermaLink="false">https://www.kalbela.com/sports/cricket/75885</guid><pubDate>Mon, 25 Mar 2024 14:29:17 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75885_1711355357.webp"/></item><item><title>ব্যবসা-বাণিজ্যেই বেশি আগ্রহ বিসিবির!</title><link>https://www.kalbela.com/sports/cricket/75862</link><description>দেশের সবচেয়ে ধনী ক্রীড়া সংস্থা-বাংলাদেশ ক্রিকেট বোর্ড-বিসিবি। বিশ্বের অনেক দেশের ক্রিকেট বোর্ডের তুলনামূলক বিসিবির আর্থিক অবস্থা বেশ উন্নত। মাত্র এক বছর আগেও ক্রিকেট বোর্ডের সম্পদ ছিল ৯৭২ কোটি টাকার।

এ ছাড়াও রাজউকের কাছ থেকে পূর্বাচলে ৩ হাজার ৭৩৬ শতাংশ জমি পেয়েছে বিসিবি। এতে এক লাখে তাদের মোট সম্পদের পরিমাণ দাঁড়ায় পাঁচ হাজার কোটি টাকা। এরপরও ব্যবসায়িক প্রতিষ্ঠানে পরিণত হতে যাচ্ছে দেশের ক্রিকেটের সর্বোচ্চ সংস্থা।

এ জন্য গঠনতন্ত্রে সংশোধনী আনার উদ্যোগ নেওয়া হয়েছে। ৩১ মার্চ বার্ষিক সাধারণ সভা-এজিএমে কাউন্সিলরদের কাছ থেকে সংশোধিত গঠনতন্ত্রের অনুমোদন নেওয়া হবে। যাতে ব্যবসা-বাণিজ্যের সনদ নিশ্চিত হয় বিসিবির। দেশের শীর্ষস্থানীয় একটি গণমাধ্যমের প্রকাশিত প্রতিবেদন থেকে এ তথ্য জানা যায়।

এক যুগ আগে-২০১২ সালে ৩৯৮ কোটি টাকার সম্পদ ছিল বিসিবির। সে বছর আইসিসির কাছ থেকে সংস্থাটি পায় ১৩৭ কোটি টাকা। আর চলতি অর্থবছরে আইসিসির কাছ থেকে অনুদান আসবে ২৩৮ কোটি টাকা।

নিজেদের ব্র্যান্ড ভেলু সঠিকভাবে কাজে লাগাতে না পারায়, ২০২২-২৩ মৌসুমে স্পন্সরপিশ রাইটস থেকে বিসিবির আয় মাত্র ৩৮ কোটি টাকা। আর বিপিএল থেকে ২০২৩ সালে ৪৮ কোটি আসলে ব্যয় হয়েছে ৩৬ কোটি টাকা।

ক্রিকেটারদের কেন্দ্র করেই হয় বিসিবির সব হিসাব-নিকাশ। বিসিবির গঠনতন্ত্রের ছয় অনুচ্ছেদের ৬.১৭ উপ ধারায় আছে ক্রিকেটারদের উন্নায়নে অর্থায়নের জন্য সরকার পৃষ্ঠপোষক, জাতীয় ও আন্তর্জাতিক অন্যান্য উৎস হতে তহবিল সংগ্রহ এবং উদ্বৃত্ত তহবিলের ঝুঁকিহীন লাভজনক বিনিয়োগের ব্যবস্থা গ্রহণ। মূলত এই অনুচ্ছেদেই আনা হচ্ছে বড় পরিবর্তন।

এর সঙ্গে এফডিআর ও প্রাইজবন্ড ক্রয় যুক্ত করা হয়েছে। প্রয়োজনে যে কোনো ব্যাংক লোন নেওয়া, এলসি খোলা অথবা লোন নেওয়ার ক্ষেত্রে জামানত হিসেবে স্থাবর ও অস্থাবর সম্পতি বন্ধক দেওয়া বা ব্যাংক গ্যারান্টি প্রদান করা। এর পাশাপাশি সামাজিক ও বাণিজ্যিক কার্যক্রমে অংশগ্রহণের ব্যবস্থা করা।

এ ছাড়া ৬.২০ অনুচ্ছেদে আসছে ব্যাপক পরিবর্তন। এক বা একাধিক ট্রাস্ট, কোম্পানি, সোসাইটি বা ফাউন্ডেশন গঠন করা। এবং সেগুলো বিসিবির যে কোনো শেয়ার বোর্ডের পরিচালনা পরিষদের অনুমোদনসাপেক্ষে পাদধিকারবলে বোর্ড সভাপতি, পরিচালক ও প্রধান নির্বাহী কর্মকর্তার অনুকূলে বরাদ্দকরণের কথা বলে সংশোধনী এজিমে উত্থাপন করা হবে।

এ সময়ে বিসিবি তাদের মোট আয় ধরেছে ৪৪৭ কোটি টাকা। আর ব্যয় ধরা হয়েছে ৪০৮ কোটি টাকা। পূর্বাচলে শেখ হাসিনা ক্রিকেট স্টেডিয়াম-দ্য বোটের জন্য বরাদ্দ হয়েছে আড়াইশ কোটি টাকা।

আগামী মৌসুমে বিপিএল থেকে আয় ধরা হয়েছে ৫৭ কোটি, এশিয়ান ক্রিকেট কাউন্সিল-এসিসি থেকে ৪৩ কোটি, স্পন্সরশিপ থেকে ২৮ কোটি আর সাড়ে ১৭ টাকা ধরা হয়েছে টিভি রাইটস থেকে।</description><guid isPermaLink="false">https://www.kalbela.com/sports/cricket/75862</guid><pubDate>Mon, 25 Mar 2024 13:18:21 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75862_1711348707.webp"/></item><item><title>মুমিনুল-মিরাজে বিলম্বিত পরাজয়</title><link>https://www.kalbela.com/sports/cricket/75857</link><description>সিলেটে বাংলাদেশ ও শ্রীলঙ্কার মধ্যকার টেস্ট সিরিজের প্রথম টেস্টে সফরকারীদের দ্বিতীয় ইনিংসের পরেই বলতে গেলে নিশ্চিত হয়ে যায় স্বাগতিকদের পরাজয়। শ্রীলঙ্কার দেওয়া রান পাহাড়ের চাপে গতকালেই তাসের ঘরের মতো ভেঙে পড়ে বাংলাদেশের ইনিংস। সেই অসহায় অবস্থার সামনে দাড়িয়ে চতুর্থ দিনে বাংলাদেশের  লক্ষ্য ছিল হার যতটা পারা যায় পরাজয় বিলম্বিত করা। মুমিনুল হক-মেহেদী হাসান মিরাজ সেই কাজটিই করছিলেন।  

সোমবার (২৫ মার্চ) নয়নাভিরাম সিলেট আন্তর্জাতিক স্টেডিয়ামে বাংলাদেশ ও শ্রীলঙ্কার মধ্যকার প্রথম টেস্টের চতুর্থ দিনে ব্যাট করছে বাংলাদেশ। লঙ্কানদের দেওয়া ৫১১ রানের রান পাহাড়ে তৃতীয় দিন শেষেই হার এক প্রকার নিশ্চিত হয়ে যায় বাংলাদেশের। আজকের দিনে বাংলাদেশের লক্ষ্য ছিল যতটা পারা যায় হার বিলম্বিত করা। 

অবশ্য এই লক্ষ্যে প্রথমেই ধাক্কা স্বাগতিকরা। দিনের তৃতীয় ওভারেই প্যাভিলিয়নে ফেরেন নাইটওয়াচ ম্যান তাইজুল। কাসুন রাজিথার বলে লেগ বিফোর হন তিনি। রিভিউ নিয়েও লাভ হয়নি। এর পর শুরু হয় ক্রিজে আসা মিরাজকে নিয়ে মুমিনুলের প্রতিরোধ বা সহজ কথায় হার বিলম্বিত করা।

দুজনে মিলে একে একে দুটি লজ্জার রেকর্ডের হাত থেকে বাঁচান বাংলাদেশকে। শ্রীলঙ্কার বিপক্ষে সর্বনিম্ন স্কোর ও ঘরের মাঠে নিজেদের সর্বনিম্ন স্কোর। বিশাল লক্ষ্য তাড়ায় স্রেফ ৫১ রানে ৬ উইকেট হারানোর পর সপ্তম উইকেটে তারা দুজনে যোগ করেন ৬৬ রান। বাংলাদেশও স্বপ্ন দেখতে থাকে আর কোনো উইকেট না হারিয়ে লঙ্কানদের দ্বিতীয় সেশনে নেওয়ার।

তবে সেই স্বপ্নে ধাক্কা দেয় কাসুন রাসিথা। লঙ্কান পেসারের করা অফ স্টাম্পের বাইরের বলে স্লিপে ক্যাচ দেন তিনি। ৬ চারে ৫০ বলে ৩৩ রান করে ফিরলেন মিরাজ।

মিরাজের বিদায়ে হারের আরও কাছে চলে যায় বাংলাদেশ। শঙ্কা থাকে আরও উইকেট যাওয়ার। তবে শরিফুলকে নিয়ে খেলা দ্বিতীয় সেশন পর্যন্ত নিতে সক্ষম হয়েছেন মুমিনুল। চতুর্থ দিনের প্রথম সেশন শেষে বাংলাদেশের সংগ্রহ ১২৯ রানে ৭ উইকেট। ক্রিজে আছেন শেষ স্বীকৃত ব্যাটার হিসেবে ৪৬ রান করা মুমিনুল ও তার সঙ্গী হিসেবে আছেন ৩ রান করা শরিফুল।</description><guid isPermaLink="false">https://www.kalbela.com/sports/cricket/75857</guid><pubDate>Mon, 25 Mar 2024 12:12:50 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/25/image_75857_1711347170.webp"/></item><item><title>ব্যাটিং বিপর্যয়ে বড় পরাজয়ের সামনে দাঁড়িয়ে বাংলাদেশ</title><link>https://www.kalbela.com/sports/cricket/75688</link><description>জিততে হলে নিজেদের তো বটেই বিশ্ব রেকর্ডও করতে হত বাংলাদেশের। সফরকারী লঙ্কানদের ছুড়ে দেওয়া ৫১১ রানের পাহাড়সম টার্গেট টপকাতে অতিমানবীয় ক্রিকেট খেলতে হতো টাইগারদের। অতিমানবীয় তো দূরে থাক সাধারণ ক্রিকেটও খেলতে পারল না বাংলাদেশ। ফলে তৃতীয় দিন শেষেই লজ্জাজনক হার চোখ রাঙাচ্ছে।

রোববার (২৪ মার্চ) চায়ের শহর সিলেটে বাংলাদেশ ও শ্রীলঙ্কার মধ্যকার প্রথম টেস্টে বড় হার চোখ রাঙাচ্ছে বাংলাদেশের। ৫১১ রানের পাহাড়সম টার্গেটে ব্যাট করতে নেমে স্বাগতিকরা শুরুতেই চরম ব্যাটিং ব্যর্থতায় বড় এক হারের সামনে দাড়িয়ে।

৩৭ রান করতেই বাংলাদেশে পাঁচ ব্যাটার ফিরে গেছেন। পাঁচ ব্যাটারের মধ্যে তিনজনই প্যাভিলিয়নে ফেরত যান শূন্য হাতে, এরমধ্যে লিটন দাস হয়েছেন গোল্ডেন ডাক। ৩৭ রানে ৫ উইকেট হারানো বাংলাদেশ ৪৭ রান তুলে দিনের খেলা শেষ করেছে।

অসম্ভব এই টেস্ট জিততে বাংলাদেশকে এখনও আরও ৪৬৪ রান করতে হবে। হাতে বাকি পাঁচ উইকেট। ৭ রানে অপরাজিত আছেন মুমিনুল, নাইটওয়াচম্যান তাইজুল কাল ব্যাটিংয়ে নামবেন ৬ রান নিয়ে।

সিলেট টেস্টের দ্বিতীয় ইনিংসে ৪১৮ রানে ইনিংস ঘোষণা করে লঙ্কানরা। জয়ের জন্য বাংলাদেশকে বেধে দেওয়া হয় ৫১১ রান। লক্ষ্য তাড়ায় শুরুতেই ধাক্কা খায় বাংলাদেশ। কোনো রান নামের পাশে লেখার আগেই মাহমুদুল হাসান জয় ফেরেন।

তিনে নামা অধিনায়ক নাজমুল হোসেন শান্তও ফিরেছেন অল্পতেই। ইনিংসের দ্বিতীয় ওভার করতে আসা কাসুন রাজিথা শেষ ডেলিভারিতে স্লিপে ক্যাচ বানিয়ে বিদায় করেন বাংলাদেশ অধিনায়ককে (৬)।

এরপর ওপেনার জাকির হাসানের সঙ্গী হন মুমিনুল হক। এই দুইয়ের ব্যাটে ঘুরে দাঁড়ানোর চেষ্টা, তবে দলীয় ৩৬ রানে জাকির প্যাভিলিয়নে ফিরলে ভাঙে জুটি। লাহিরু কুমারাও নিজের প্রথম ওভারে পেয়েছেন উইকেটের দেখা। প্রথম ইনিংসে ৯ করা জাকির এই ইনিংসে অবশ্য করেছেন ১৯ রান।

দুর্দান্ত বিশ্ব ফার্নান্দো ইনিংসের নবম ওভার করতে এসে পেয়েছেন জোড়া উইকেট। শাহাদাত হোসেন দিপু ৩ বল খেলে শূন্য হাতে ফিরলেও লিটন দাস হয়েছেন গোল্ডেন ডাকের শিকার। দিপু প্রথম দুই বলেও হয়েছিলেন এজ, তাকে দেখে মনে হচ্ছিল প্রতি বলেই উইকেট হারাচ্ছেন। লিটন দাস এসে প্রথম বলেই হাঁকাতে চেয়েছিলেন বাউন্ডারি, কিন্তু টপ এজ হয়ে ৩০ গজের মধ্যেই ক্যাচ হন অ্যাঞ্জেলো ম্যাথুসের হাতে।

এরপর আরো উইকেট যাওয়ার শঙ্কা থাকলেও নাইটওয়াচ ম্যান তাইজুল ও মুমিনুল পার করেছেন বাকি দিন।</description><guid isPermaLink="false">https://www.kalbela.com/sports/cricket/75688</guid><pubDate>Sun, 24 Mar 2024 18:11:39 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75688_1711282299.webp"/></item><item><title>অস্ট্রিয়ান ফুটবলারের দ্রুততম গোলের বিশ্বরেকর্ড</title><link>https://www.kalbela.com/sports/football/75674</link><description>ফুটবলে এখন চলছে আন্তর্জাতিক বিরতি। ইউরোপ ও আশেপাশের ক্লাব মাতানো ফুটবলাররা এখন তাদের নিজ নিজ দেশের হয়ে ফুটবল মাঠ কাপাচ্ছেন। শনিবার (২৩ মার্চ) মাঠে নেমেছিল অনেকগুলো দেশ। দুর্দান্ত ফুটবলের পাশাপাশি দর্শকদের অনেকগুলো রেকর্ডও উপহার দিয়েছে দেশগুলো। যার মধ্যে উল্লেখযোগ্য একটি হল কালকে রাতে নতুন করে লিখতে হয়েছে দ্রুততম গোলের বিশ্বরেকর্ড।  

শনিবার (২৩ মার্চ) রাতে সবচেয়ে দ্রুততম গোলের বিশ্বরেকর্ড ফুটবল বিশ্বকে নতুন করে লিখতে বাধ্য করল অস্ট্রিয়ার মিডফিল্ডার ক্রিস্টফ বমগার্টনার। স্লোভাকিয়ার বিপক্ষে মাত্র ৬ সেকেন্ডে ২৫ গজ থেকে দূরপাল্লার শটে অস্ট্রিয়ার এই মিডফিল্ডার এই বিশ্বরেকর্ড গড়েন। বিবিসি এটিকে আন্তর্জাতিক ফুটবলের সবচেয়ে দ্রুততম গোল বলে দাবি করছে। ২৪ বছর বয়সী এই মিডফিল্ডারের এই বিশ্বরেকর্ডের দিনে তার দলও জিতেছে ২-০ গোলে।

আন্তর্জাতিক প্রীতি ম্যাচে গতকাল রাতে মুখোমুখি হয়েছিল স্লোভাকিয়া ও অস্ট্রিয়া। এই ম্যাচের আগে আন্তর্জাতিক ম্যাচে সবচেয়ে দ্রুততম গোলটি হয়েছিল ৭ সেকেন্ডে। ২০১৩ সালে ইকুয়েডরের বিপক্ষে জার্মানির লুকাস পোডলস্কি দ্বিতীয় দ্রুততম গোলটি করেছিলেন।

গতকালের ম্যাচ দিয়ে অস্ট্রিয়া টানা চার ম্যাচে জয় তুলে নিল। প্রতিবেশি দেশ জার্মানিতে চলতি বছরের জুনে আসর বসবে ইউরোপীয়ান চ্যাম্পিয়নশিপের। তার আগে যে তারা প্রস্তুতি দারুণভাবেই সারছে সেটা বলাই যায়।

গতকালের ম্যাচটি যদিও অস্ট্রিয়া খেলেছে স্লোভাকিয়ার মাঠে। স্বাগতিক দর্শকরা যখন পুরোপুরি সিটেও বসেননি, সেই মুহূর্তে তাদের স্তব্ধ করে দিয়ে সপ্তম সেকেন্ডে দ্রুততম গোলটি করেন আরবি লাইফজিগের তারকা বমগার্টনার। ম্যাচ শুরুর কিক-অফের পর তিনি সতীর্থের পাসে বল পান। সেখান থেকে প্রতিপক্ষের তিন খেলোয়াড়ের চ্যালেঞ্জ এড়িয়ে এগিয়ে গিয়ে বক্সের সামনে থেকে ডান পায়ের নিচু শট নেন বমগার্টনার। জোরালো শটটি কোনাকুনি গিয়ে জালে জড়ায়। তার বিশ্বরেকর্ড গড়া গোলের পর ম্যাচের ৮২তম মিনিটে আরেকটি গোল করেছেন আন্দ্রয়াস ভাইমান।

এর আগে ১৯৯৩ বিশ্বকাপের বাছাইপর্বে সান মারিনোর বিপক্ষে ইংল্যান্ডের ডেভিড গারত্রিয়েরি এবং ২০১৭ সালে জিব্রাল্টারের বিপক্ষে  বেলজিয়ামের ক্রিস্টিয়ান বেনটেক আট সেকেন্ডে গোলের রেকর্ড গড়েছিলেন।</description><guid isPermaLink="false">https://www.kalbela.com/sports/football/75674</guid><pubDate>Sun, 24 Mar 2024 17:43:28 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75674_1711280608.webp"/></item><item><title>বাংলাদেশের সামনে পাহাড়সম লক্ষ্য লঙ্কানদের</title><link>https://www.kalbela.com/sports/cricket/75652</link><description>প্রথম ইনিংসে ৯২ রানে পিছিয়ে থেকেই ম্যাচ থেকে এক প্রকার ছিটকে গিয়েছিল বাংলাদেশ। ম্যাচে ফেরত আসার জন্য দ্বিতীয় ইনিংসে সফরকারী লঙ্কানদের অল্পতে আটকাতে হতো নাজমুল হোসেন শান্তর দলের। সেই কাজে পুরোপুরি ব্যর্থ হওয়ায় এখন জয়ের জন্য রীতিমতো পাহাড় পেরোতে হবে শান্ত-মমিনুলদের।  

রোববার (২৪ মার্চ) চায়ের শহর সিলেটে বাংলাদেশ ও শ্রীলঙ্কার মধ্যকার প্রথম টেস্টের তৃতীয় দিনের খেলা চলছে। প্রথম ইনিংসের মতো দ্বিতীয় ইনিংসেও কামিন্দু মেন্ডিস ও ধনঞ্জয় ডি সিলভার জোড়া শতকে ৪১৮ রানে অলআউট হয় লঙ্কানরা। প্রথম ইনিংসে ৯২ রানের লিডের সুবাদে বাংলাদেশের সামনে লক্ষ্য দাড়িয়েছে ৫১১ রানের।

বাংলাদেশের সামনে পাহাড়সম লক্ষ্য লঙ্কানদের

স্পোর্টস ডেস্ক

প্রথম ইনিংসে ৯২ রানে পিছিয়ে থেকেই ম্যাচ থেকে এক প্রকার ছিটকে গিয়েছিল বাংলাদেশ। ম্যাচে ফেরত আসার জন্য দ্বিতীয় ইনিংসে সফরকারী লঙ্কানদের অল্পতে আটকাতে হতো নাজমুল হোসেন শান্তর দলের। সেই কাজে পুরোপুরি ব্যর্থ হওয়ায় এখন জয়ের জন্য রীতিমতো পাহাড় পেরোতে হবে শান্ত-মমিনুলদের।  

রোববার (২৪ মার্চ) চায়ের শহর সিলেটে বাংলাদেশ ও শ্রীলঙ্কার মধ্যকার প্রথম টেস্টের তৃতীয় দিনের খেলা চলছে। প্রথম ইনিংসের মতো দ্বিতীয় ইনিংসেও কামিন্দু মেন্ডিস ও ধনঞ্জয় ডি সিলভার জোড়া শতকে ৪১৮ রানে অলআউট হয় লঙ্কানরা। প্রথম ইনিংসে ৯২ রানের লিডের সুবাদে বাংলাদেশের সামনে লক্ষ্য দাড়িয়েছে ৫১১ রানের।

১১৯ রানে পাঁচ উইকেট হারিয়ে দিন শুরু করা লঙ্কানরা চাইলে দ্বিতীয় সেশনেই ইনিংস ঘোষণা করতে পারত। কারণ তখনই তাদের লিড যেয়ে দাড়ায় ৪৩০ রানে। প্রথম সেশনে নাইটওয়াচ ম্যান বিশ্ব ফার্নান্দোকে ফেরানোর পর আবার প্রথম ইনিংসের মতো ধনঞ্জয় ডি সিলভা ও কামিন্দু মেন্ডিসের জুটি। প্রথম ইনিংসের মতো দ্বিতীয় ইনিংসেও শতক করেন শ্রীলঙ্কার অধিনায়ক ধনাঞ্জয়া ডি সিলভা ও কামিন্দু মেন্ডিস। অবশ্য প্রথম ইনিংসে ষষ্ঠ উইকেটে ২০২ রানের জুটি গড়া এই দুই লঙ্কান দ্বিতীয় ইনিংসে যোগ করতে পারেন ১৭৩ রান।

দ্বিতীয় সেশনে প্রথম শ্রীলঙ্কান অধিনায়ক হিসেবে দুই ইনিংসে শতক করার বিরল রেকর্ড গড়েন ধনাঞ্জয়া। অবশ্য তার এই শতকে বাংলাদেশও দুইবার জীবন দিয়ে সাহায্য করেছেনন। ৯টি চার ও ২টি ছক্কায় ১০৮ রানে মেহেদী হাসান মিরাজের বলে মারতে গিয়ে আউট হন তিনি। মিরাজ আউট করেন প্রভাত জয়সুরিয়া ও লাহিরু কুমারাকেও। কিন্তু টিকে ছিলেন মেন্ডিস।  

তিন টেস্টের ক্যারিয়ারের দ্বিতীয় শতকের পর সেটিকে দেড়শতে নেন এই বাঁহাতি। ইনিংসের ১১১তম ওভারে তাইজুল ইসলামের বলে ছক্কা মারার চেষ্টায় শর্ট মিড উইকেটে ক্যাচ আউট হলে থামে মেন্ডিসের ম্যারাথন ইনিংস। তার ব্যাট থেকে আসে ২৩৭ বলে ১৬৪ রান। ১৬টি চার ও ৬টি ছক্কা ছিল তার ইনিংসে।

এক টেস্টে একই দলে দুই ব্যাটারের জোড়া শতকের ঘটনা বিরল। টেস্ট ক্রিকেটের ইতিহাসে এটি তৃতীয় ঘটনা। আর এতে রানের পাহাড়ে উঠেছে শ্রীলঙ্কা। ওয়েলিংটনে ১৯৭৪ সালে নিউজিল্যান্ডের বিপক্ষে দুই ইনিংসে জোড়া শতকের প্রথম কীর্তি গড়েছিলেন অস্ট্রেলিয়ার দুই সহদোর ইয়ান চ্যাপেল ও গ্রেগ চ্যাপেল। আর ২০১৪ সালে অস্ট্রেলিয়ার বিপক্ষে বিরল এই কীর্তি করেছিলেন পাকিস্তানের আজহার আলী ও মিসবাহ-উল হক।</description><guid isPermaLink="false">https://www.kalbela.com/sports/cricket/75652</guid><pubDate>Sun, 24 Mar 2024 16:30:00 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75652_1711276200.webp"/></item><item><title>একপেশে জয়ে সিরিজ অস্ট্রেলিয়ার</title><link>https://www.kalbela.com/sports/cricket/75645</link><description>লক্ষ্য মাত্র ৯৮। শুরুতে একটু হোঁচট খায় অস্ট্রেলিয়া। এরপরও ১৫৭ বল আর ৬ উইকেট হাতে রেখে সিরিজের দ্বিতীয় ওয়ানডেতে জয় তুলে নেয় সফরকারীরা। আগামী বুধবার তৃতীয় ও শেষ ম্যাচে আবারও মুখোমুখি হবে দু’দল।

মিরপুরে ছোট্ট লক্ষ্য তাড়া করতে নেমে রান আউট হন ফিবি লিচফিল্ড। জন্মদিনে বড় ইনিংস খেলতে ব্যর্থ অধিনায়ক অ্যালিসা হিলি (১৫)। দ্বিতীয় জীবন পেয়ে ২ রানের বেশি করতে পারেননি বেথ মুনি।

দলীয় ৩৯ রানে ৩ উইকেট হারানোর পর অস্ট্রেলিয়াকে নিরাপদে জয়ের বন্দরে নিয়ে যান এলিস পেরি (৩৪*)। প্রথমে তালিয়া ম্যাকগ্রার সঙ্গে গড়েন ২১ রানের জুটি। পরে র অ্যাশলেই গার্ডনারের সঙ্গে ৩৮ রানের অবিচ্ছিন্ন জুটিতে সিরিজ নিশ্চিত হয় অস্ট্রেলিয়ার।

এর আগে, অস্ট্রেলিয়ার বিপক্ষে দ্বিতীয় ওয়ানডেতে বাংলাদেশের লক্ষ্য ছিল ঘুরে দাঁড়ানোর। তবে বাজে ব্যাটিংয়ে ক্রিজেই টিকতে পারলেন না ব্যাটাররা। নিয়মিত বিরতিতে উইকেট হারিয়ে মাত্র ৯৭ রানে গুটিয়ে গেছে নিগার সুলতানা জ্যোতির দল।

এ নিয়ে দশমবারের মতো একশর নিচে অলআউট হলো বাংলাদেশ দল। এর আগে প্রথম ওয়ানডেতে মাত্র ৯৫ রানে অলআউট হয় স্বাগতিক। দ্বিতীয় ম্যাচে দলের পক্ষে সর্বোচ্চ স্কোর আস ৯ নম্বরে নামা নাহিদা আক্তারের ব্যাট থেকে।

৯ উইকেট শিকার করে অজি স্পিনাররা। তিন বছর পর ওয়ানডে খেলতে নেমে ১০ রানে তিন উইকেট নেন সোফি মলিনিউ। আগের রাতের বৃষ্টি এবং মেঘাচ্ছন্ন কন্ডিশন থাকার পরও টস জিতে ব্যাট করার সিদ্ধান্ত নেন বাংলাদেশের অধিনায়ক নিগার সুলতানা জ্যোতি। প্রথম পাওয়ার প্লেতে মাত্র ১৭ রান তোলেন ব্যাটাররা। এর মধ্যে নবম ওভারে আউট হন ওপেনার সোবহানা মোস্তারি (৩)।

৫২ বলে ৭ রান করে মলিনিউর প্রথম শিকার হন অপর ওপেনার ফারজানা হক। পরপর দুই ওভারে ফিরেন মুর্শিদা খাতুন ও নিগার সুলতানা জ্যোতি। ২৭ রানে ৪ উইকেট হারানো স্বাগতিকদের একটু আশার আলো দেখান রিতু মনি ও ফাহিমা খাতুনের জুটি।

৩৬ বলে দুজনের ২৫ রানের জুটির পর ধস নামে বাংলাদেশের ইনিংসে। ৯ রানে ৪ উইকেট হারিয়ে শঙ্কা জাগে নিজেদের ইতিহাসের সর্বনিম্ন স্কোর ৬০ রানের আগে অল আউট হওয়ার।

তবে নাহিদা আক্তার, সুলতানা খাতুন ও স্বর্ণা আক্তারের কল্যাণে এ যাত্রায় রক্ষা পায় স্বাগতিকরা। শেষ ২ উইকেটে আসে ৩৬ রান। শেষ পর্যন্ত ৪৪.১ ওভারে ৯৭ রানে গুটিয়ে যায় বাংলাদেশ।</description><guid isPermaLink="false">https://www.kalbela.com/sports/cricket/75645</guid><pubDate>Sun, 24 Mar 2024 15:43:47 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75645_1711273420.webp"/></item><item><title>ধনঞ্জয়া-মেন্ডিসের কীর্তিতে রানের পাহাড়ে শ্রীলঙ্কা</title><link>https://www.kalbela.com/sports/cricket/75643</link><description>সিলেট টেস্টে দলের বিপর্যয়ে প্রথম ইনিংসে সেঞ্চুরি করেন ধনঞ্জয়া ডি সিলভা ও কামিন্দু মেন্ডিস। এবার দ্বিতীয় ইনিংসেও শতক তুলে নেন এই ব্যাটার। এক টেস্টে একই দলে দুই ব্যাটারের জোড়া শতকের ঘটনা বিরল। টেস্ট ক্রিকেটের ইতিহাসে এটি তৃতীয় ঘটনা। আর এতে রানের পাহাড়ে উঠেছে শ্রীলঙ্কা।
ওয়েলিংটনে ১৯৭৪ সালে নিউজিল্যান্ডের বিপক্ষে দুই ইনিংসে জোড়া শতকের প্রথম কীর্তি গড়েছিলেন অস্ট্রেলিয়ার দুই সহদোর ইয়ান চ্যাপেল ও গ্রেগ চ্যাপেল। আর ২০১৪ সালে অস্ট্রেলিয়ার বিপক্ষে বিরল এই কীর্তি করেছিলেন পাকিস্তানের আজহার আলী ও মিসবাহ-উল হক।
তৃতীয় এই কীর্তি গড়তে প্রথম ইনিংসে দুজনে গড়েছিলেন ২০২ রানের জুটি। আর দ্বিতীয় ইনিংসে দুই ব্যাটার মিলে যোগ করেন ১৭৩ রান। তৃতীয় দিনের দ্বিতীয় সেশনে বাংলাদেশের একমাত্র প্রাপ্তি ধনঞ্জয়ার উইকেট। ক্যারিয়ারের ১২তম শতক করে ১০৮ রানে মিরাজের শিকার হন তিনি।
ক্যারিয়ারের দ্বিতীয় শতক পূর্ণ করেন কামিন্দু মেন্ডিস। ১০০ রানে অপরাজিত থেকে চা বিরতিতে যান তিনি। তৃতীয় দিনের চা বিরতিতে শ্রীলঙ্কার সংগ্রহ ৭ উইকেটে ৩৩৮ রান। আর লিড ৪৩০ রানের। চতুর্থ ইনিংসে বাংলাদেশের সর্বোচ্চ স্কোর ৪১৩ রান। ফলে এ ম্যাচ জিততে হলে রেকর্ড গড়তে হবে স্বাগতিকদের।</description><guid isPermaLink="false">https://www.kalbela.com/sports/cricket/75643</guid><pubDate>Sun, 24 Mar 2024 15:19:58 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75643_1711271989.webp"/></item><item><title>এমপি হিসেবে সাকিবের প্রথম জন্মদিন</title><link>https://www.kalbela.com/sports/cricket/75638</link><description>সাকিব আল হাসান, তিন শব্দের নামটিতে রয়েছে বাংলাদেশের মানুষের কাছে হাজারো শব্দের আনন্দ-আবেগ। যাকে নিয়ে হাজারো গল্প লেখা যায়, কিংবা উপন্যাস। গল্প লেখার যত রসদ রয়েছে তা সাকিবের জীবনকে খানিক বিশ্লেষণ করলেই পাওয়া যাবে। তাতে শুধু গল্পই নয় একটা মহাকাব্যও রচিত হতে পারে।

ক্রিকেটের পাশাপাশি তিনি পা রেখেছেন রাজনীতির ময়দানেও। দ্বাদশ জাতীয় নির্বাচনে মাগুরা-১ আসন থেকে সংসদ সদস্য নির্বাচিত হওয়ার পর এটিই তার প্রথম জন্মদিন।  

বাংলাদেশের মতো ছোট্ট একটা দেশে থেকে যেভাবে ক্রিকেটে বছরের পর বছর রাজত্ব করেছেন সাকিব তা আর কয়জন পেরেছেন। টানা তিন বছর টেস্ট. টি-টোয়েন্টি এবং ওডিআই ক্রিকেটের সব ফরম্যাটেই থেকেছেন বিশ্বের এক নম্বর অলরাউন্ডার। গত দশকে আইসিসির ওয়ান ডে ফরম্যাটের সেরা প্লেয়ারদের একজন ছিলেন সাকিব। মিস্টার সেভেন্টি ফাইভই বাংলাদেশের একমাত্র ক্রিকেটার যিনি কিনা গত দশকের আইসিসির ওয়ানডের সেরা স্কোয়াডে জায়গা পেয়েছেন।

কত রেকর্ড আপনি জানেন সাকিবকে নিয়ে। সেসব রেকর্ড হয়তো ক্রিকইনফোর বাইরে অনেকরই অজানা। এমনও হতে পারে সেখানেও নেই। 

সাকিবই বিশ্বের একমাত্র প্লেয়ার যার ৬৫০+ ইন্টারন্যাশনাল উইকেটের পাশাপাশি রয়েছে ১৪ হাজার + ইন্টারন্যাশনাল রান। ক্রিকেট বিশ্বের একমাত্র প্লেয়ার যে কিনা এক বিশ্বকাপে ৬০০+ রান এবং ১০+ উইকেট নিয়েছেন। এমন আরও কত যে একমাত্র সাকিব তার হিসাব খাতাতেই হয়তো রয়েছে।

সাকিবকে ভালোবাসার নজির ছাড়িয়েছে বাংলার জমিন থেকে পনের হাজার কিলোমিটার দূরেও। মাত্র বাহাত্তর হাজার জনসংখ্যার দেশ ডমিনিকা। দুই হাজার নয় সালে এই দেশটাতেই খেলতে যান সাকিব। মাঠে এক লোক এসেছিলেন খেলা দেখতে। সাকিবের খেলা এতই ভালো লেগেছিলো ওই ভদ্রলোক যে ক্রিশ্চান প্রধান দেশেও একজন মুসলিম সাকিবের নামে নিজের ছেলের নাম রাখেন সাকিব আল হাসান। সাকিবের মাহাত্ম এখানেই।

সাকিব যেমন মাঠে পারফরমার মাঠের বাইরেও জীবনের পারফরমার। এতো টাকার মালিক সাকিবের মনটাও যে উদার তা ক্রিকেট সংশ্লিষ্ট কে না জানেন। মাঠ কর্মীদের থেকে শুরু করে বিপদে পড়া খেলোয়াররা সাকিবের কাছ থেকে সাহায্য পান সেটা তো বলার প্রয়োজন নাই। সবাই সে গল্প জানেন।

সাকিব সেরা, শুধু সেরা নন তর্কসাপেক্ষে বাংলাদেশের সেরা অ্যাথলেট। তবে তার হেটার যে নেই তাও নয়। আছে, সেটা সব গ্রেটদেরই থাকে। যেমন ফুটবলের সর্বকালের সেরা লিও মেসি বিশ্বকে এত এত কিছু উপহার দিয়েও হেটারবিহীন নন। সাকিব তো সেই মেসিরই ভক্ত।

যত আলোচনা কিংবা সমালোচনা সাকিবের নামে থাকুক না। সব আলোচনা ছাপিয়ে সাকিব যে বাংলাদেশের ক্রিকেটের আইডল সেটা প্রমাণ করার জন্য যুক্তির দরকার নাই।  শুভ জন্মদিন কিংবদন্তি সাকিব আল হাসান।</description><guid isPermaLink="false">https://www.kalbela.com/sports/cricket/75638</guid><pubDate>Sun, 24 Mar 2024 14:25:56 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image-75638-1711269246.webp"/></item><item><title>ইডেনে ধূমপান করে বিতর্কে কিং খান  </title><link>https://www.kalbela.com/sports/cricket/75635</link><description>শুরু হয়েছে বিশ্বের সবচেয়ে বড় ফ্রাঞ্চাইজি ক্রিকেট লিগ আইপিল। আসরের দ্বিতীয় দিনেই মাঠে নেমেছিল কলকাতা নাইট রাইডার্স। ম্যাচটিতে দুবারের শিরোপাজয়ীরা সানরাইজার্স হায়দরাবাদের বিপেক্ষে শ্বাসরুদ্ধকর এক জয় পেলেও উপরি পাওনা হিসেবে পেয়েছে নানা বিতর্ক। 

মাঠে অসংযত আচরণের জন্য শাস্তি পেতে হয়েছে কলকাতার শেষ ওভারের নায়ক হর্ষিত রানাকে। কেকেআরের তরুণ পেস বোলারের সঙ্গে সমালোচনার মুখে ফ্র্যাঞ্চাইজিটির মালিক শাহরুখ খানও। ইডেন গার্ডেনসের বিশেষ বক্সে বলিউড বাদশাকে ধূমপান করতে দেখা গিয়েছে শনিবার (২৩ মার্চ) কলকাতা নাইট রাইডার্স এবং সানরাইজার্স হায়দরাবাদের মধ্যে ম্যাচ চলার সময়। এই ঘটনাতেও সামাজিক মাধ্যমে বেশ বিতর্ক তৈরি হয়েছে।  


#ShahRukhKhan is smoking in the stadium and Hakla is an inspiration (Irony) pic.twitter.com/MqukSRF9AY
— Prince (@purohit_pr78001) March 23, 2024

আইপিএলের ২০২৪ সালের আসরে কেকেআরের প্রথম ম্যাচ দেখতে শনিবার (২৪ মার্চ) সন্ধ্যায় কলকাতায় আসেন শাহরুখ। বিমানবন্দর থেকে স্টেডিয়ামে চলে যাওয়া কিং খানকে ঘিরে ভক্তদের উন্মাদনা ছিল সর্বত্র। উচ্ছ্বসিত জনতার দিকে হাত নাড়তে বা চুমু ছুড়ে দিতেও কার্পণ্য করেননি শাহরুখ। দল জেতার পর মাঠে নেমে গ্যালারিতে থাকা দর্শকদের ধন্যবাদও জানিয়েছেন সমর্থনের জন্য। তবু বিতর্কে জড়িয়েছেন কেকেআরের অন্যতম কর্ণধার। ম্যাচ চলাকালীন ইডেনের স্ট্যান্ডে দাড়িয়ে শাহরুখের ধূমপানের ভিডিও ভাইরাল হয়ে যায় মুহূর্তের মধ্যেই।

শাহরুখ ইডেনের বস্কের ভেতরে ধূমপান করলেও তা ধরা পড়ে যায় টেলিভিশনের ক্যামেরায়। খেলার মাঠে তার ধূমপান ঘিরে তৈরি হয়েছে বিতর্ক। শুরু হয়েছে সমালোচনা। কেকেআর সমর্থকদের মন জিতেও সমালোচিত হতে হল শাহরুখকে। কড়া নিরাপত্তার জন্য সাধারণ ক্রিকেটপ্রেমীরা দেশলাই, লাইটার, ছাতা, পানির বোতলসহ বিভিন্ন জিনিস নিয়ে ইডেনে ঢুকতে পারেন না। তা হলে তারকা বলেই কি ছাড় পেয়েছেন শাহরুখ? এই ঘটনায় প্রশ্নের মুখে ইডেনের নিরাপত্তা ব্যবস্থাও।

ক্রিকেট মাঠে ধূমপানের ঘটনা অবশ্য নতুন নয়। অতীতে শেন ওয়ার্নের মতো ক্রিকেটারকেও মাঠে ধূমপান করতে দেখা গিয়েছিল। কয়েক দিন আগে পাকিস্তান সুপার লিগের ফাইনালে অলরাউন্ডার ইমাদ ওয়াসিমকে সাজঘরের মধ্যে ধূমপান করতে দেখা যায়।</description><guid isPermaLink="false">https://www.kalbela.com/sports/cricket/75635</guid><pubDate>Sun, 24 Mar 2024 14:03:34 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75635_1711267414.webp"/></item><item><title>মেন্ডিস-ধনাঞ্জয়ার ব্যাটে লঙ্কানদের বড় লিড</title><link>https://www.kalbela.com/sports/cricket/75614</link><description>হিসাবটা সহজ। সিলেট টেস্টের লড়াইয়ে টিকে থাকতে শ্রীলঙ্কাকে দ্রুত অলআউট করতে হতো বাংলাদেশের। তবে তৃতীয় দিনের প্রথম সেশনে লঙ্কান ব্যাটারদের ওপর কোনো প্রভাব বিস্তার করতে পারেননি স্বাগতিক বোলাররা।

সিলেট আন্তর্জাতিক ক্রিকেট স্টেডিয়ামে রোববার (২৪ মার্চ) সকালের সেশন ৬ উইকেটে ২৩৩ রানে শেষ করে সফরকারীরা। ফলে লঙ্কানদের লিড ৩২৫ রানে। প্রথম ইনিংসের মতো দ্বিতীয় ইনিংসে বাংলাদেশ দলের গলার কাঁটা হয়ে উঠেছেন ধনাঞ্জয়া ডি সিলভা (৮৫*) ও কামিন্দু মেন্ডিস (৫০*)।

অথচ নাইটওয়াচম্যান বিশ্ব ফার্নান্ডোকে (৪) সাজঘরে ফিরে দিনের শুরুটা দুর্দান্ত করেছিলেন খালেদ আহমেদ। প্রথম সেশনে এটি বাংলাদেশের একমাত্র সাফল্য। সিলেটে মেঘলা আকাশের নিচে প্রথম ইনিংসের মতো দ্বিতীয় ইনিংসেও দ্যুতি ছড়াচ্ছেন অধিনায়ক ধনাঞ্জয়া ডি সিলভা ও কামিন্দু মেন্ডিস। দুজনই প্রথম ইনিংসে করেছিলেন সেঞ্চুরি।

দুজনের অবিচ্ছিন্ন ১০৭ রানের জুটিতে তিনশর বেশি লিড নিশ্চিত হয়েছে শ্রীলঙ্কার এই জুটির সৌজন্যে আরও একবার বড় স্কোরের দিকে যাচ্ছে লঙ্কানরা।</description><guid isPermaLink="false">https://www.kalbela.com/sports/cricket/75614</guid><pubDate>Sun, 24 Mar 2024 12:47:16 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75614_1711262830.webp"/></item><item><title>শতকের আগেই অলআউট বাংলাদেশ</title><link>https://www.kalbela.com/sports/cricket/75612</link><description>অস্ট্রেলিয়ার বিপক্ষে দ্বিতীয় ওয়ানডেতে বাংলাদেশের লক্ষ্য ছিল ঘুরে দাঁড়ানোর। তবে বাজে ব্যাটিংয়ে ক্রিজেই টিকতে পারলেন না ব্যাটাররা। নিয়মিত বিরতিতে উইকেট হারিয়ে মাত্র ৯৭ রানে গুটিয়ে গেছে নিগার সুলতানা জ্যোতির দল।

এ নিয়ে দশমবারের মতো একশর নিচে অল আউট হলো বাংলাদেশ দল। এর আগে প্রথম ওয়ানডেতে মাত্র ৯৫ রানে অল আউট হয় স্বাগতিক। দ্বিতীয় ম্যাচে দলের পক্ষে সর্বোচ্চ স্কোর আস ৯ নম্বরে নামা নাহিদা আক্তারের ব্যাট থেকে।

৯ উইকেট শিকার করে অজি স্পিনাররা। তিন বছর পর খেলতে ওয়ানডে খেলতে নেমে ১০ রানে তিন উইকেট নেন সোফি মলিনিউ। আগের রাতের বৃষ্টি এবং মেঘাচ্ছন্ন কন্ডিশন থাকার পরও টস জিতে ব্যাট করার সিদ্ধান্ত নেন বাংলাদেশের অধিনায়ক নিগার সুলতানা জ্যোতি। প্রথম পাওয়ার প্লেতে মাত্র ১৭ রান তোলেন ব্যাটাররা। এর মধ্যে নবম ওভারে আউট হন ওপেনার সোবহানা মোস্তারি (৩)

৫২ বলে ৭ রান করে মলিনিউর প্রথম শিকার হন অপর ওপেনার ফারজানা হক। পরপর দুই ওভারে ফিরেন মুর্শিদা খাতুন ও নিগার সুলতানা জ্যোতি। ২৭ রানে ৪ উইকেট হারানো স্বাগতিকদের একটু আশার আলো দেখান রিতু মনি ও ফাহিমা খাতুনের জুটি।

৩৬ বলে দুজনের ২৫ রানের জুটিতে পর ধস নামে বাংলাদেশের ইনিংসে। ৯ রানে ৪ উইকেট হারিয়ে শঙ্কা জাগে নিজেদের ইতিহাসের সর্বনিম্ন স্কোর ৬০ রানের আগে অল আউট হওয়ার।

তবে নাহিদা আক্তার, সুলতানা খাতুন ও স্বর্ণা আক্তারের কল্যাণে এ যাত্রায় রক্ষায় পায় স্বাগতিকরা। শেষ ২ উইকেটে আসে ৩৬ রান। শেষ পর্যন্ত ৪৪.১ ওভারে ৯৭ রানে গুটিয়ে যায় বাংলাদেশ।</description><guid isPermaLink="false">https://www.kalbela.com/sports/cricket/75612</guid><pubDate>Sun, 24 Mar 2024 12:30:31 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75612_1711261821.webp"/></item><item><title>রাহানে-দুবের মতো মোস্তাফিজকে বদলাতে পারবেন ধোনি!</title><link>https://www.kalbela.com/sports/cricket/75610</link><description>টেস্ট ব্যাটারের তকমা লেগে ছিল অজিঙ্কা রাহানের গায়ে। খুব বেশি সুযোগ মিল ছিল না, ইন্ডিয়ান প্রিমিয়ার লিগের (আইপিএল) ম্যাচে। গত আইপিএলে ১৪ ম্যাচ খেলা ডানহাতি এই ব্যাটার আগের দুই মৌসুমে খেলেছেন মাত্র ৯ ম্যাচ। কিন্তু গত মৌসুমে যোগ দেন চেন্নাইয়ে। বদলে যায় তার ব্যাটিংয়ের ধার। আইপিএলের গত আসরে ১৭২.৪৯ স্ট্রাইকরেটে ব্যাটিং করেছেন তিনি। রাহানের বদলে যাওয়া এই গল্পের নায়ক মাহেন্দ্র সিং ধোনি।

শিভাম দুবের গল্পটাও অনেকটা একই রকম। ২০১৯ সালে আইপিএল অভিষেক হলেও প্রতিভা আর পারফর‌ম্যান্সের সমন্বয় করতে পারছিলেন না এই অলরাউন্ডার। কিন্তু ২০২২ সালে চেন্নাইয়ে যোগ দেওয়ার পর বদলে যায় তার পারফরম্যান্স। গত আসরে  মিডল ওভারে তার স্ট্রাইক রেট ছিল ১৫৮.৩৩।

পেসার শার্দুল ঠাকুর-দীপক চাহাররাও বদলে গেছেন চেন্নাইয়ের জার্সিতে। বদলে যাওয়া গল্পের এই তালিকায় যুক্ত হতে পারে মোস্তাফিজুর রহমানের নামও। আইপিএলের ১৭তম আসরের উদ্বোধনী ম্যাচে ৪ উইকেট শিকার করে বদলে যাওয়ার আভাস দিয়েছেন কাটার মাস্টার।

আর তার এই বদলে যাওয়া বাংলাদেশ দলের জন্য খুবই দরকার। কারণ কোনো পর্যায়ের ক্রিকেটে মোস্তাফিজের সেই পুরোনো বোলিংয়ের দেখা মিল ছিল না। সর্বশেষ শ্রীলঙ্কার বিপক্ষে ৩ ম্যাচে শিকার করেন মাত্র ২ উইকেট। ওভারপ্রতি রান দেন ১০.৯১। আর শেষ ১০ আন্তর্জাতিক টি-টোয়েন্টিতে তার উইকেট মাত্র ৭টি। বিপিএলেও ছিলেন নিজের ছায়া হয়ে।

এমন পারফরম্যান্সে অনেকের ধারণা ছিল এবারের আসরে বেঞ্চ গরম করবেন মোস্তাফিজ। কিন্তু মাতিশা পাতিরানার ইনজুরির কারণে সুযোগ পান চেন্নাইয়ের একাদশে। সুযোগটা দারুণভাবে কাজে লাগিয়ে শুরু করেছেন আইপিএলের নতুন আসর।

যদিও ২০২৬ সালে নিজের অভিষেক আসরে ১৬ ম্যাচে ১৭ শিকার করে, ভূমিকা রাখেন হায়দরাবাদের প্রথম শিরোপা জয়ে। প্রথম বিদেশি ক্রিকেটার জিতেছিলেন আইপিএলের সেরা উদীয়মান ক্রিকেটার। এরপর আর কোনো মৌসুমে দেখা যায়নি সেই পুরোনো মোস্তাফিজকে।

এবার মোস্তাফিজ যদি অন্য দলে খেলতেন, তাহলে তার বদলে যাওয়ার প্রত্যাশা কেউ করতেন না। আর উইকেটের পেছনে থেকে প্রত্যাশাটা বাড়িয়েছেন ধোনি। অনেকটা সিনেমার স্ক্রিপ্টের মতো কাজ হয় চেন্নাইয়ে। একেকজনের ভূমিকা একেক রকম।

খুব বেশি পরিবর্তনে বিশ্বাসী নয় ফ্র্যাঞ্চাইজটি। যদি মোস্তাফিজ নিজের ভূমিকা খুঁজে নিতে পারেন বা ধরতে পারেন, তাহলে লাভবান হবে বাংলাদেশই। এ জন্য তাকে সুযোগ পেতে হবে একাদশে। হয়তো পাতিরানার চোট তাকে সুযোগ করে দেবে। এখন কাজটা করতে হবে মোস্তাফিজকেই। সঠিক ভাবে নিজের কাজটি করতে পারবেন তো তিনি?</description><guid isPermaLink="false">https://www.kalbela.com/sports/cricket/75610</guid><pubDate>Sun, 24 Mar 2024 12:06:50 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75610_1711260383.webp"/></item><item><title>সিরিজ বাঁচানোর লড়াইয়ে ব্যাটিংয়ে জ্যোতিরা</title><link>https://www.kalbela.com/sports/cricket/75598</link><description>তিন ম্যাচ সিরিজের প্রথম ম্যাচে অস্ট্রেলিয়ার কাছে বেশ বড় ব্যবধানে হেরে যায় বাংলাদেশ নারী ক্রিকেট দল। আজ রোববার (২৪ মার্চ) সিরিজ বাঁচানোর লড়াই নিগার সুলতানা জ্যোতির দলের। এমন ম্যাচে টস জিতে ব্যাট করার সিদ্ধান্ত নিয়েছেন নিগার সুলতানা জ্যোতি।
মিরপুরের শেরেবাংলা জাতীয় ক্রিকেট স্টেডিয়ামে অপরিবর্তিত একাদশ নিয়ে মাঠে নেমেছে বাংলাদেশ দল। এদিকে অজিদের একাদশে এসেছে একটি পরিবর্তন। কিম গ্রাথের পরির্বতে একাদশে সুযোগ পেয়েছেন সোফি মলিনিউ।

দুই দলের একাদশ
বাংলাদেশ : নিগার সুলতানা জ্যোতি (অধিনায়ক ও উইকেটকিপার), নাহিদা আক্তার, ফারজানা হক পিংকি, সোবহানা মোস্তারি, মুরশিদা খাতুন, রিতু মণি, স্বর্ণা আক্তার, রাবেয়া, ফাহিমা খাতুন, মারুফা আক্তার ও সুলতানা খাতুন।  

অস্ট্রেলিয়া : অ্যালিসা হিলি (অধিনায়ক ও উইকেটকিপার), ফোবে লিচফোর্ড, এলিস পেরি, বেথ মুনি, তাহলিয়া ম্যাকগ্রা, অ্যাশলি গার্ডনার, অ্যানাবেল সাদারল্যান্ড, জর্জিয়া ওয়্যারহাম, অ্যালানা কিং, সোফি মলিনিউ, মেগান শ্যুট।</description><guid isPermaLink="false">https://www.kalbela.com/sports/cricket/75598</guid><pubDate>Sun, 24 Mar 2024 10:19:34 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75598_1711253968.webp"/></item><item><title>বিস্ময় বালক এনদ্রিকের গোলে ব্রাজিলের নতুন শুরু</title><link>https://www.kalbela.com/sports/football/75591</link><description>ডাগ আউটে নতুন কোচ, একাদশে অভিষেক পাঁচজনের। কাতার বিশ্বকাপসহ ব্যর্থতায় পুরিপূর্ণ সময়গুলোকে ঝড়ে ফেলার প্রচেষ্টা। আবার দরজার কড়া নাড়ছে কোপা আমেরিকা। সবকিছু মিলিয়ে লন্ডনের ওয়েম্বলিতে ইংল্যান্ডের বিপক্ষে কঠিন পরীক্ষায় পরে ব্রাজিল।
তবে ৭১ মিনিটে বদলি হিসেবে তৃতীয় আন্তর্জাতিক ম্যাচ খেলতে নামার ৯ মিনিট পরই গোল পেয়ে যান এনদ্রিক। তার গোলে ইংলিশদের মাঠ থেকে ১-০ ব্যবধানের জয় নিয়ে ফিরেছে সেলেসাওরা। দরিভালের অধীনে শুরুটা রঙিন হলো নতুন ব্রাজিলের।
কেন এনদ্রিককে ভাবা হচ্ছে ভবিষ্যেতের বড় তারকা? আর কেন বা আগেভাগে তাকে কিনে রেখেছে রিয়াল মাদ্রিদ? কাতার বিশ্বকাপের পর টানা ১১ ম্যাচে অপরাজিত থাকা ইংল্যান্ডের বিপক্ষে গোল করে সব প্রশ্নের উত্তর দিয়ে দিলেন তিনি। একই সঙ্গ বিশ্ব চেনালেন নিজের জাত।
২০২০ সালে পর এই প্রথম ওয়েম্বলিতে হারলো ইংল্যান্ড। এদিকে থ্রি লায়ন্সের কাছে ৩ ম্যাচ হারের পর অবশেষে স্বস্তির জয় পেল পাঁচবারের বিশ্ব চ্যাম্পিয়নরা। সেই জয়টাও আসলো আবার ছয় মাসের দীর্ঘ প্রতীক্ষার পর।
একবিংশ শতাব্দীতে ব্রাজিলের সর্বকনিষ্ঠ ফুটবলার হিসেবে গোল করার নতুন রেকর্ড করেছেন ১৭ বছর ৮ মাস ২ দিন বয়সী এনদ্রিক। সব মিলিয়ে ব্রাজিলের চতুর্থ সর্বকনিষ্ঠ গোলদাতা দিনি। এই তার তালিকার সবার ওপরে কিংবদন্তি পেলে।
আবার ক্লাব ও জাতীয় দলের খেলা মিলিয়ে ওয়েম্বলিতে সবচেয়ে কম বয়সী গোলদাতা তিনি। তার গোলে ২০০৯ সালের পর ইংলিশদের বিপক্ষে প্রথম জয় পেয়েছে সেলেসাওরা। আর প্রায় ১৫ বছর আগে আন্তর্জাতিক প্রীতি ম্যাচে কাতারের আল রাইয়ানে ব্রাজিলের জয়ের ব্যবধান ছিল ১-০ গোলে।
কাতার বিশ্বকাপের কোয়ার্টার ফাইনালে ক্রোয়েশিয়ার কাছে হেরে বিদায়ের পর কোচের পদ থেকে অব্যাহতি নেন ব্রাজিলের তিতে। এরপর প্রায় ১৩ মাস অন্তবর্তীকালীন কোচ দিয়ে জাতীয় দল পরিচালনা করেছেন ব্রাজিল ফুটবল কনফেডারেশন-সিবিএফ।
এ সময়ে প্রত্যাশা পূরণ করতে পারেননি রামন মেনেজেস ও ফার্নান্দো দিনিজের কেউই। দিনিজের অধীনে ২০২৬ বিশ্বকাপ বাছাইপ পর্বের তিন ম্যাচেই হেরেছে ব্রাজিল। এতে পয়েন্ট টেবিলের ছয়ে নেমে গেছে সেলেসাওলা।
গত জানুয়ারিতে স্থায়ী কোচ হিসেবে দরিভাল জুনিয়রকে দায়িত্ব দেয় দেশটির ফুটবল সংস্থা। দায়িত্ব গ্রহণের আড়াই মাসের মাথায় তার অধীনে প্রথম ম্যাচ খেলতে নামে ব্রাজিল। এতে সুখস্মৃতি নিয়ে মাঠ ছাড়ে পাঁচবারের বিশ্বচ্যাম্পিয়নরা।  
যদিও এ ম্যাচে ফেবারিট ভাবা হচ্ছিল ইংল্যান্ড। ব্রাজিলিয়ানদের চেয়ে ২ ধাপ এগিয়ে ইংলিশরা। তার ওপর নেইমার-আলিসনসহ মূল একাদশে অন্তত ৬ ফুটবলার ছিটকে গেছেন চোটের কারণে। তবে অপেক্ষাকৃত তরুণ দল নতুন অধ্যায়ের সূচনা ব্রাজলি।</description><guid isPermaLink="false">https://www.kalbela.com/sports/football/75591</guid><pubDate>Sun, 24 Mar 2024 09:35:10 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75591_1711251302.webp"/></item><item><title>শ্বাসরুদ্ধকর ম্যাচে জয় পেল কলকাতা</title><link>https://www.kalbela.com/sports/cricket/75574</link><description>ডেথ ওভারে নির্ধারিত হলো কলকাতা নাইট রাইডার্স ও সানরাইজার্স হায়দাবাব ম্যাচের ফলাফল। যেখানে দুদলই রানের উৎসবে মেতেছিল।

শ্বাসরুদ্ধকর প্রতিদ্বন্দ্বিতাপূর্ণ এ ম্যাচে শেষ হাসি হেসেছে কলকাতা নাইট রাইডার্স। ৪১২ রানের ম্যাচে স্বাগতিকরা ৪ রানে হারিয়েছে হায়দরাবাদকে। এর আগে ব্যাটিং করতে নেমে কলকাতা ৭ উইকেটে করে করে ২০৮ রান।

কেকেআরের দেওয়া ২০৯ রানের পাহাড় তাড়ায় শেষ তিন ওভারে জয়ের জন্য হায়দরাবাদের লক্ষ্য ছিল ৬০ রান। ক্রিজে তখন সেট ব্যাটসম্যান বলতে গেলে হেনরিখ ক্লাসেন। 

১৮ তম ওভারে বরুণ ধাওয়ানকে দুই ছক্কা মেরে আশা জিইয়ে রাখলেন। নতুন ব্যাটিংয়ে নামা শাহবাজ হাঁকালেন আরও এক ছয়। ১৮ তম ওভারে এলো ২১ রান।

১৯তম ওভারে এসেও ম্যাচের ভাগ্যনির্ধারণ করা সহজ ছিল না। এ সময় মূল্যবান ওভারের জন্য ডাকা হলো আইপিএল ইতিহাসের সবচেয়ে দামি তথা প্রায় ২৫ কোটি রুপির মিচেল স্টার্ককে। আগের তিন ওভারে বেশ খরুচে ছিলেন। তবে ম্যাচের গুরুত্বপূর্ণ মুহূর্তে নিজের শেষ ওভারটা করতে এসে যেন আরও গুবলেট বাঁধিয়ে ফেললেন। 

স্টার্কের এ ১৯তম ওভাবে ক্লাসেন ও শাহবাজ দুজনে মিলে চার ছক্কা হাঁকালেন। এক ওভারেই রান উঠল ২৬! অজি এই তারকা পেসার নিজের কোটা শেষ করলেন ৪ ওভারে ৫৩ রানে। ওভার প্রতি ১৩.৭৫। যদিও উইকেট পাননি একটিও।

শেষ ওভারে যখন জয়ের জন্য ১৩ রান দরকার, তখনো হারশিতের প্রথম বলে নেন ছয়, পরের বলে ১। তৃতীয় বলে শাহবাজ আউট হওয়ার পর পঞ্চম বলে স্লোয়ারে তাল মেলাতে না পেরে ক্যাচ দেন ক্লাসেনও। শেষ বলে জয়ের জন্য পাঁচ রান দরকার ছিল হায়দরাবাদের। কিন্তু অধিনায়ক কামিন্স বল ব্যাটেই লাগাতে পারেননি।

ডট বল দিয়ে কেকেআরকে মাত্র ৪ রানে জেতালেন রানা। ৪ ওভারে মাত্র ৩৩ রান দিয়ে ৩ উইকেট নিয়ে ম্যাচের নায়কতো এই তরুণ বোলারই! 

সংক্ষিপ্ত স্কোর:

কলকাতা: ২০ ওভারে ২০৮/৭ (রাসেল ৬৪*, সল্ট ৫৪, রমনদীপ ৩৫; নটরাজন ৩/৩২, মারকান্দে ২/৩৯)।
হায়দরাবাদ: ২০ ওভারে ২০৪/৭ (ক্লাসেন ৬৩, অভিষেক ৩২; হারশিত ৩/৩৩, রাসেল ২/২৫)।</description><guid isPermaLink="false">https://www.kalbela.com/sports/cricket/75574</guid><pubDate>Sun, 24 Mar 2024 06:09:52 +0600</pubDate><media:content medium="image" width="1280" height="720" url="https://www.kalbela.com/assets/news_photos/2024/03/24/image_75574_1711238992.webp"/></item></channel></rss>